#set heading(numbering: "§1.1")

= Insignia
<insignia>
== Färg
<färg>
Sektionens färg är cerise.

== Symbol
<symbol>
Sektionens symbol är den grekiska bokstaven lilla delta. Deltat får icke
glömmas. Utformningen och användandet av sektionens symbol regleras
närmare av D-rektoratet.

== Grafisk profil
<grafisk-profil>
Sektionens grafiska profil regleras av Kommunikatör och Datas Art
Director i samråd med kommunikatör.

== Sektionsklädsel
<sektionsklädsel>
Sektionsplagget är studentoverall i samma färg som sektionsfärgen.
Sektionsmedlemmar uppmanas att smycka sin overall för att uttrycka sin
personlighet och sina erfarenheter. Sektionsmärket bör vara fastsytt
närmast hjärtat.

= Andra styrande dokument
<andra-styrande-dokument>
Utöver sektionens stadgar och reglemente finns det kompletterande
styrdokument. Dessa är underordnade stadgarna och reglementet.

Beslut om ändringar i övriga styrdokument görs på SM såvida inget annat
föreskrivs.

== Policydokument
<policydokument>
Sektionen har ett antal policydokument. Dessa är:

- Jämlikhetspolicy
- Klimatpolicy
- Rekryteringspolicy
- Uppförandepolicy.

== Promemoria
<promemoria>
En promemoria, ett PM, är ett styrdokument som styrelsen efter
styrelsebeslut äger rätt att ändra. Styrelsen ska informera Sektionen om
ändringar på nästa sektionsmöte.

== Övriga styrdokument
<övriga-styrdokument>
=== Verksamhetsplan
<verksamhetsplan>
Sektionen har en verksamhetsplan som funktionärer, i den mån det är
möjligt, ska arbeta mot. Verksamhetsplanen för det kommande
verksamhetsåret ska fastslås på verksamhetsårets sista ordinarie
sektionsmöte. Verksamhetsplanen ska tas fram av styrelsen i samråd med
sektionens funktionärer och medlemmar.

=== Samboendeavtal
<samboendeavtal>
Om sektionen delar sektionslokal med en annan sektion ska det finnas ett
avtal som reglerar verksamheten i lokalen. Avtalet ska revideras årligen
av sektionernas styrelser i samråd med respektive sektions
lokalansvarig. Synpunkter från båda sektionernas engagerade ska tas i
beaktande.

= Funktionärer
<funktionärer>
Endast sektionsmedlem som valts till ett förtroendeuppdrag av SM, VM,
genom avvikande valprocess eller via tillförordning kan räknas som
funktionär. En funktionärs verksamhet och uppdrag regleras i
reglementet.

== Skyldigheter
<skyldigheter>
Funktionär ansvarar för sitt verksamhetsområde samt för att
funktionärens del av styrdokumenten hålls aktuellt.

Funktionär är skyldig att löpande hålla organledare informerad om sitt
verksamhetsområde. Saknas organledare skall funktionären istället
informera D-rektoratet.

Funktionär skall även på anmodan från organledare, D-rektoratet eller SM
fullständigt redovisa sin verksamhet för densamme.

== Mandatperiod
<mandatperiod>
Funktionärs mandatperiod sammanfaller med verksamhetsår om inget annat
är föreskrivet i reglementet.

= Organ
<organ>
Ett organ är en samling av funktionärer, nämnder och projekt. Varje
organ leds av en organledare. Organen och dessas sammansättningar
regleras i reglementet.

Organledare är sammankallande för sitt respektive organ.

== Organ i sektionen
<organ-i-sektionen>
=== Mottagningsorganet
<mottagningsorganet>
Organet leds av Storasyskon och Konglig Öfverdrif.

=== Informationsorganet
<informationsorganet>
Organet leds av Kommunikatör.

=== Studiesociala organet
<studiesociala-organet>
Organet leds av Qulturattaché.

=== Eventorganet
<eventorganet>
Organet leds av Klubbmästare.

=== Näringslivsorganet
<näringslivsorganet>
Organet leds av Näringslivsansvarig.

=== Förvaltningsorganet
<förvaltningsorganet>
Organet leds av Konglig Lokalchef.

=== Påverkansorganet
<påverkansorganet>
Organet leds av Studienämndens ordförande.

= Nämnder
<nämnder>
En nämnd är en officiell grupp med syfte att ansvara för en viss del av
sektionens verksamhet. Nämnder driver sin verksamhet självständigt inom
ramen för av SM och D-rektoratet fattade beslut.

För varje nämnd ska det finnas en eller flera funktionärer som är
ordförande. Nämndens ordförande är ansvarig för nämndens verksamhet samt
att dess reglemente hålls aktuellt.

Varje nämnd är skyldig att upprätta verksamhetsberättelse, samt även
annars på anmodan från D-rektoratet eller SM fullständigt redovisa sin
verksamhet för densamme.

Det åligger samtliga nämnder, funktionärer, samt projektledare att följa
de dokument som tas upp i §\[2\]. D-rektoratet ansvarar för att samtliga
nämnder har en kontaktperson i D-rektoratet, samt att nämndordförande
vet vem denna är.

Det åligger de ekonomiskt ansvariga i varje bokföringspliktig nämnd och
organ att lämna en avslutad bokföring till revisorerna. Bokföringen ska
vara revisorerna tillhandahållen innan första ordinarie SM på
nästkommande verksamhetsår, om inte starka skäl föreligger däremot.

Det åligger även de ekonomiskt ansvariga att på ett professionellt och
strukturerat sätt inventera lager och kassa vid överlämnandet till nästa
förtroendevald på posterna. Överlämningsdokumentet ska finnas
revisorerna tillhanda tillsammans med bokföringen.

== Sektionslokalsgruppen
<sektionslokalsgruppen>
=== Ändamål
<ändamål>
Sektionslokalsgruppens syfte är att sköta, underhålla och utveckla
sektionslokalen.

=== Organisation
<organisation>
Sektionslokalsgruppen leds av Konglig Lokalchef tillsammans med
motsvarande ansvarig på Sektionen för Medieteknik och kallas för
METAdorerna.

Övriga medlemmar utses av nämndansvariga efter ansökningar samt efter
att de ansökande en gång har lagat middag åt nämndens medlemmar, sig
själva inkluderade. Ljud- och ljusansvarig tilldeles medlemskap i
sektionslokalgruppen och arbetar med sektionslokalgruppen för att
säkerställa koordinering mellan tekniken och resten av lokalen.

Beslut som fattas av de två nämndansvariga måste vara enhälligt, och i
de fall som de nämndansvariga är oense åligger det respektive sektions
ordförande att komma överens om och besluta i frågan.

I det fall att Konglig Lokalchef är vakantsatt är styrelsens Ledamot för
studiemiljö och likabehandling ställföreträdande nämndordförande.

Tillhör Förvaltningsorganet.

== Idrottsnämnden
<idrottsnämnden>
=== Ändamål
<ändamål-1>
Idrottsnämnden ska verka för att sektionsmedlemmarna får tillfälle att
idrotta tillsammans.

=== Organisation
<organisation-1>
Idrottsnämnden leds av Sektionsidrottsledaren.

Övriga medlemmar väljs av Sektionsidrottsledare.

Inom Idrottsnämnden finns även fotbollslaget Tech-i-taka som drivs av
internfunktionären Geten.

Tillhör Studiesociala organet.

== Systemgruppen
<systemgruppen>
=== Ändamål
<ändamål-2>
Informationsorganet, IOR, ska ansvara för sektionens datasystem och
drift av dessa.

=== Organisation
<organisation-2>
Informationsorganet leds av Systemansvarig, internt benämnd Chefsåsnan.
Internfunktionärer utses av Systemansvarig.

Övriga medlemmar utses av sektionens Systemansvarig.

Tillhör Informationsorganet.

== Jämlikhetsnämnden
<jämlikhetsnämnden>
=== Ändamål
<ändamål-3>
Jämlikhetsnämnden ska värna om jämlikhet och mångfald på sektionen och
arbeta för att upplysa, engagera och intressera sektionsmedlemmar i
områden som berör jämlikhet, mångfald och likabehandling.

=== Organisation
<organisation-3>
Jämlikhetsnämnden leds av Jämlikhetsnämndens ordförande. Ledamot för
studiemiljö och likabehandling, samt Jämlikhets-, Mångfalds- och
Likabehandlingsansvarig ska också ingå i nämnden.

Övriga medlemmar utses av Jämlikhetsnämndens ordförande.

Tillhör Påverkansorganet.

== Klubbmästeriet
<klubbmästeriet>
=== Ändamål
<ändamål-4>
Klubbmästeriet, DKM, anordnar fester och andra sociala arrangemang för
sektionens medlemmar och i vissa fall även deras eventuella vänner.

=== Organisation
<organisation-4>
DKM leds av klubbmästaren.

Övriga medlemmar utses av DKM.

Tillhör Eventorganet.

== Mottagningen
<mottagningen>
=== Ändamål
<ändamål-5>
Mottagningen har som syfte att ta hand om och roa de nyantagna på till
sektionen hörande program, främst på grundnivå men i tillämplig
utsträckning även på avancerad nivå, och få dem att lära känna varandra
och äldre sektionsmedlemmar. Vidare syftar Mottagningen till att lära
nØllan hur KTH, THS och sektionen fungerar och är uppbyggda utifrån ett
studentperspektiv. Mottagningen ska även sträva efter att ge nØllan
bästa möjliga introduktion till deras studier, till sektionen och till
studentliv i allmänhet.

=== Organisation
<organisation-5>
Mottagningen som helhet leds gemensamt av Konglig Öfverdrif och
Storasyskon, hädanefter benämnda Presidiet. Presidiet ansvarar inför
D-rektoratet för Mottagningens verksamhet och ekonomi.

Mottagningen består av fem huvudsakliga grenar: Det Kongliga Dadderiet,
Det Kongliga Drifveriet, Det Kongliga Doqumenteriet, Det Kongliga
Quisineriet och Det Kongliga Ekonomeriet.

Presidiet väljer ut resten av mottagningens ledningsgrupp, Titel.
Presidiet är en del av Titel och ansvariga för att sammankalla och leda
Titels arbete. Titel arbetar både strategiskt och operativt. Under
mottagningens gång fungerar Titel som gruppchefer för respektive gren.

Mottagningens sammansättning beslutas gemensamt av hela Titel.

Tillhör Mottagningsorganet.

=== Ordförandes roll
<ordförandes-roll>
Sektionens ordförande är genom KTH:s och THS regler för Mottagningen
ytterst ansvarig för denna. Presidiet ska därför löpande hålla
Ordförande informerad om verksamheten och samråda med denne i frågor av
principiell vikt. Ordförande ska å sin sida fungera som stöd åt
Presidiet och bistå dem i deras ledningsfunktion.

Ordförande äger alltid rätt att fatta de beslut och vidta de åtgärder
som denne finner vara nödvändiga för att KTH:s och THS regler för
Mottagningen ska upprätthållas. I den mån det är möjligt ska dock samråd
alltid ske med Presidiet inför ett sådant beslut eller åtgärd.

I det fall att båda posterna Storasyskon och Konglig Öfverdrif är
vakantsatta är sektionens Ordförande ställföreträdande nämndordförande
för Mottagningen.

Ordförande bör inte inneha något annat uppdrag inom Mottagningen än det
som följer av ordförandeskapet.

== Näringslivsgruppen
<näringslivsgruppen>
=== Ändamål
<ändamål-6>
Näringslivsgruppen har till uppgift att informera näringslivet om
sektionen och datateknikprogrammet, att främja sektionsmedlemmarnas
status på arbetsmarknaden samt att inbringa sponsorpengar till
sektionen.

=== Organisation
<organisation-6>
Näringslivsgruppen leds av Näringslivsansvarig.

Medlemmar utses av Näringslivsansvarig.

Tillhör Näringslivsorganet.

== Qulturnämnden
<qulturnämnden>
=== Ändamål
<ändamål-7>
Qulturnämnden, QN, har som syfte att anordna sociala evenemang med fokus
på kultur för intresserade medlemmar ifrån Datasektionen och Sektionen
för Medieteknik.

=== Organisation
<organisation-7>
Qulturnämnden leds av Qulturattaché tillsammans med motsvarande ansvarig
funktionär från Sektionen för Medieteknik.

Övriga medlemmar utses av Qulturattaché och motsvarande ansvarig
funktionär från Sektionen för Medieteknik.

Tillhör Studiesociala organet.

== Studienämnden
<studienämnden>
=== Ändamål
<ändamål-8>
Studienämndens syfte är att bevaka och förbättra utbildningskvaliteten
och studiemiljön för sektionens medlemmar på kort såväl som lång sikt.

=== Organisation
<organisation-8>
Studienämnden leds av Studienämndens ordförande.

Övriga medlemmar är

- Programansvarig student

- Studiemiljöansvarig

- Ledamot för utbildningsfrågor

- Årskursrepresentanter för de tre första årskurserna

- Masterrepresentanter för masterprogram tillhörande Datasektionen

- Kursnämndsrepresentanter för alla aktuella kurser

- övriga intresserade THS-medlemmar.

I det fall att posten Studienämndens I det fall att posten
Studienämndens ordförande är vakantsatt är styrelsens Ledamot för
utbildningsfrågor ställföreträdande nämndordförande.

Tillhör Påverkansorganet.

==== Årskursrepresentant
<årskursrepresentant>
Årskursrepresentanter väljs av Studienämndens ordförande varje läsår.
Årskursrepresentanterna är årskursernas representanter och kontakter i
Studienämnden. Årskursrepresentanterna ansvarar för att det finns
Kursansvarig student för kurserna årskursen läser och ska samordna och
stötta dem i sitt arbete.

Årskursrepresentanterna ska dokumentera synpunkter och kritik för
uppföljning på länkmöten och framtida kursomgångar samt bilda sig en
uppfattning om hur kursen sett ut tidigare och uppfölja om eventuell
tidigare kritik på kursen åtgärdats.

==== Masterrepresentant
<masterrepresentant>
Masterrepresentanter väljs av Studienämndens ordförande för varje
årsgång av masterprogrammet.

Masterrepresentanterna är masterprogrammets representanter och kontakter
för deras specifika årsgång i Studienämnden. Masterrepresentanterna
ansvarar för att det finns Kursnämndsrepresentanter för kurserna deras
årsgång i masterprogrammet läser och ska samordna och stötta dem i sitt
arbete.

Masterrepresentanterna ska dokumentera synpunkter och kritik för
uppföljning på Masterlänkmöten och framtida kursomgångar samt bilda sig
en uppfattning om hur kursen sett ut tidigare och uppfölja om eventuell
tidigare kritik på kursen åtgärdats.

==== Kursnämndsrepresentant
<kursnämndsrepresentant>
På varje kurs som ingår i sektionens utbildning ska det finnas en eller
flera kursnämndsrepresentanter. En kursnämndsrepresentant är en student
som går kursen och väljs för en kursomgång i samband med kursstart av
Kursansvarig. Om inga kursnämndrepresentanter tillsätts är det
Årskursrepresentantens alternativt Masterrepresentantens ansvar att se
till att kursnämndsrepresentanter blir tillsatta.

Kursnämndsrepresentanten ska fungera som kontakten mellan
Årskursrepresentanter, Kursansvarig och studenterna som läser kursen och
därigenom framföra synpunkter och lösa problem som kan dyka upp under
kursens gång.

=== Verksamhet
<verksamhet>
Studienämnden ska hålla möte minst en gång per månad under terminstid.
Mötena ska vara öppna för alla THS-medlemmar. Den huvudsakliga
verksamheten ska vara att

- både proaktivt och reaktivt inhämta studenternas åsikter om
  studiesituationen och med dessa som utgångspunkt arbeta för att
  förbättra kvaliteten på utbildningen

- utvärdera information och beslut från KTH:s organ

- bevaka och söka förbättra den fysiska och psykosociala studiemiljön

- verka för att alla sektionsmedlemmar är representerade i Studienämnden

- verka för att sektionsmedlemmar ska känna till Studienämnden, dess
  syfte och hur man kan påverka sin utbildning genom den.

Studienämndens dokument ska i så stor utsträckning som möjligt finnas
tillgängliga i elektronisk form.

== Ada
<ada>
=== Ändamål
<ändamål-9>
Nämndens syfte är att främja tjejer och icke-binäras intressen på
Datasektionen.

=== Organisation
<organisation-9>
Ada leds av Adas ordförande.

Övriga medlemmar utses av Adas ordförande.

Tillhör Eventorganet.

== Data Et Medias OrquesterNämnd
<data-et-medias-orquesternämnd>
=== Ändamål
<ändamål-10>
Data Et Medias OrquesterNämnd, DEMON, har som syfte att främja
musikintresset på Datasektionen och Sektionen för Medieteknik.

=== Organisation
<organisation-10>
DEMON leds av ÄrkeDEMON tillsammans med motsvarande funktionär på
Sektionen för Medieteknik.

Övriga medlemmar utses av ÄrkeDEMON och motsvarande funktionär på
Sektionen för Medieteknik.

Tillhör Studiesociala organet.

== Valberedningen
<valberedningen>
=== Ändamål
<ändamål-11>
Valberedningen har till uppgift att opartiskt administrera och bereda de
val som genomförs vid sektionen samt göra bedömningar av kandidaters
lämplighet. Valberedningens ordförande ansvarar för att Valberedningens
uppdrag utförs i enlighet med sektionens och THS stadgar samt
reglemente.

=== Organisation
<organisation-11>
Valberedningen leds av Valberedningens ordförande. Valberedningen består
av Valberedningens ordförande och ledamöter som valts på SM.
Valberedningen bör sammanlagt bestå av mellan 3 till 7 medlemmar.
Samtliga sektionsmedlemmar har rätt att bli nominerade och kandidera
till ledamot i Valberedningen.

=== Verksamhet
<verksamhet-1>
Valberedningen ska uppmuntra till sektionsengagemang och bistå med
information och vägledning om detta bland sektionens medlemmar.
Valberedningen ska utlysa samtliga val och erbjuda samtliga
sektionsmedlemmar möjlighet att nominera och nomineras till de poster
som utlysts. Om en kandidat tackar ja ska Valberedningen informera denne
om valprocessen.

Valberedningen ska även annordna ett event per termin vars syfte är att
skapa insyn i funktionärer och organs verksamhet för sektionens
medlemmar.

=== Utlåtande
<utlåtande>
Det bör hållas intervjuer med samtliga kandidater som sökt till:

- D-rektoratet
- Valberedningen
- Revisor
- Näringslivsansvarig
- D-Dagenansvarig
- Storasyskon
- Konglig Öfverdrif
- Klubbmästare
- Studienämndens ordförande
- Studiemiljöansvarig
- Jämlikhets-, Mångfalds- och Likabehandlingsansvarig
- Konglig Lokalchef
- Systemansvarig.

hädanefter benämnda intervjuposter. Med hjälp av det material som
insamlats under intervjun ska Valberedningen formulera ett skriftligt,
objektivt utlåtande om kandidatens kandidatur.

När detta utlåtande är formulerat ska den kandidat som utlåtandet gäller
få ta del av utlåtandet, och ges tillfälle att påpeka till exempel
stavfel, tolkningsfel och missförstånd. Däremot behövs inte kandidatens
godkännande för publicering. Om kandidaten drar tillbaka sin kandidatur
kommer utlåtandet inte publiceras. Om kandidaten vill ska denne även få
ta del av materialet som samlats in under intervjun.

I de fall där kandidaten inte intervjuas ska Valberedningen
tillhandahålla ett frågeformulär.

=== Lämplighetsbedömning
<lämplighetsbedömning>
I de fall där en kandidat intervjuats ska Valberedningen utföra en
lämplighetsbedömning. Lämplighetsbedömningen ska utföras på ett av
Valberedningens möten och fastslås med enkel majoritet. För att detta
möte ska vara beslutsmässigt ska 2/3 av Valberedningens sittande
ledamöter närvara, avrundat nedåt. Samtliga medlemmar i Valberedningen
ska erbjudas chansen att delta på detta möte. Lämplighetsbedömningen ska
publiceras i samband med Valberedningens utlåtande om kandidaten.

I de fall då en kandidat för en intervjupost inte har deltagit på en
intervju utan istället svarat på ett frågeformulär ska en
lämplighetsbedömning utföras ifall Valberedningen anser sig ha
tillräckligt med underlag för att utföra en sådan. Om så inte är fallet
ska anledningen till detta noteras i valhandlingarna.

=== Sekretess
<sekretess>
Allt intervjumaterial, exempelvis anteckningarna från dessa, samt de
interna diskussioner som Valberedningen har inför formulerandet av
skriftliga utlåtanden ska beläggas med sekretess. Endast valberedare och
revisorer får närvara vid dessa interna diskussioner. Detta är till för
att skydda de som är med i Valberedningen, de kandidater som diskuteras
och valprocessen som helhet. Det innebär att det som är sekretessbelagt
kommer hållas hemligt från alla, i all framtid, utom den valberedning
som är inblandad i valprocessen, den intervjuade kandidaten och
revisorerna. Ingen annan får ta del av detta, exempelvis D-rektoratet
och framtida valberedare.

=== Urnval
<urnval>
Vid urnval ska Valberedningen hålla valperiod under minst 7 dagar direkt
innan sektionsmötet. Resultatet av urnvalet ska redovisas på
sektionsmötet där valet hålls och där protokollföras. Urnval kan hållas
digitalt varpå det ska övervakas av sektionens revisorer med hjälp av
systemansvarig. Vid icke-digitalt urnval ska valurnan hållas tillgänglig
för sektionens medlemmar i sektionslokalen eller annan likvärdig plats
minst en timme per dag, i första hand under lunchtid. Dessa tider ska
annonseras senast fem dagar i förväg.

Vid urnval röstar man genom att rangordna alla alternativ i valet, där
vakans ska vara ett alternativ som kan rangordnas. För rösträkning
används Schultze-metoden, vilket producerar en sammanställd rangordning.
Alla kandidater som i denna rangordning är rangordnade under vakans kan
inte bli valda.

Om fler än ett mandat ska fördelas med samma urnval så sker detta i
nedstigande ordning enligt den rangordning som producerats av
rösträkningen. Om även mandat för suppleanter, vice eller liknande ska
delas ut i samma val så sker detta i nedstigande ordning enligt samma
rangordning, bland de kandidater som inte blev tilldelade ett ordinarie
mandat. Om flera kandidater skulle vara lika rangordnade avgörs deras
ordning genom slump.

Resultat av urnval ska godkännas av SM enligt stadgarnas
§#link("../stadgar#1-8-beslutsnivåer")[1.8];.

Kandidater som ställer upp i urnval får inte vara inblandade i
administrationen av urnvalsprocessen.

=== Valhandlingar
<valhandlingar>
Valhandlingarna är det dokument som sammanställs och publiceras av
Valberedningen enligt följande paragrafer. Valhandlingarna ska
destrueras efter det SM eller VM där valet sker.

==== Innehåll
<innehåll>
Valhandlingarna ska innehålla

- information om hur nomineringsprocessen föregående valet i fråga gick
  till

- information om valprocessen under SM eller VM

- vilka av Valberedningens ledamöter som varit med och anordnat valet

- en sammanställning av de poster som väljs

- en lista över samtliga kandidater

- samtliga utlåtanden från de intervjuer Valberedningen har hållit

- samtliga svar från de frågeformulär som kandidaterna har fått svara på

- samtliga lämplighetsbedömningar som utförts.

Då urnval anordnats ska även information om hur urnvalets röstprocess
gått till inkluderas.

==== Publiceringsplats
<publiceringsplats>
Valhandlingarna ska publiceras via officiella informationskanaler enligt
Stadgarnas §#link("../stadgar#1-9-officiella-informationskanaler")[1.9];.

==== Publiceringstid
<publiceringstid>
Valhandlingarna ska inför ordinarie val publiceras senast 7 dagar före
det SM där valet sker. Inför fyllnadsval och val vid extra SM eller VM
ska Valhandlingarna i största möjliga mån publiceras senast 1 dag före
valet sker.

==== Sekretessbeläggning
<sekretessbeläggning>
Valhandlingarna ska beläggas med sekretess om någon av kandidaterna,
någon av Valberedningens ledamöter, Valberedningens ordförande eller
någon av Revisorerna begär det. Sekretessbeläggningen innebär att
Valhandlingarna endast blir tillgängliga till personer som har
närvarorätt på SM eller VM där valet i fråga sker.

== Datasektionens E-Sports Community
<datasektionens-e-sports-community>
=== Ändamål
<ändamål-12>
Datasektionens E-Sports Community, DESC, syfte är att släcka Sektionens
datorspels- och e-sportstörst.

=== Organisation
<organisation-12>
Datasektionens E-Sports Community leds av DESCtop.

Övriga medlemmar utses av DESCtop.

Inom Datasektionens E-Sports Community drivs även en Minecraftserver som
heter METAcraft. METAcraft drivs av internfunktionären Herobrine.

Tillhör Studiesociala organet.

== Prylmångleriet
<prylmångleriet>
=== Ändamål
<ändamål-13>
Prylmångleriets ändamål är att förse sektionens medlemmar med balla
prylar, till exempel märken, spegater, sångböcker och profilkläder.

=== Organisation
<organisation-13>
Prylmångleriet leds av Prylmånglaren.

Övriga medlemmar utses av Prylmånglaren.

Tillhör Studiesociala organet.

== Baknämnden
<baknämnden>
=== Ändamål
<ändamål-14>
Baknämndens syfte är att ge sektionsmedlemmar möjligheten att utveckla
sina färdigheter inom bakning samt att förse sektionens medlemmar med
bakverk.

=== Organisation
<organisation-14>
Ordförande för Baknämnden är Bakis.

Övriga medlemmar är sektionsmedlemmar och utses av Bakis.

Tillhör Studiesociala organet.

== Internationella nämnden
<internationella-nämnden>
=== Ändamål
<ändamål-15>
Internationella nämnden är en delad nämnd mellan Datasektionen och
Sektionen för Medieteknik och ska verka för att främja internationellt
utbyte på sektionerna och ansvarar för mottagningen av utländska
studenter.

=== Organisation
<organisation-15>
Internationella nämnden leds tillsammans av Internationell
studentkoordinator och motsvarande på Sektionen för Medieteknik. Beslut
som fattas av de två nämndansvariga måste vara enhälligt, och i de fall
som de nämndansvariga är oense åligger det respektive sektions
ordförande att komma överens om och besluta i frågan.

Övriga medlemmar utses av Internationell studentkoordinator och
motsvarande funktionär på Sektionen för Medieteknik i samråd.

Tillhör Eventorganet.

== Redaqtionen
<redaqtionen>
=== Ändamål
<ändamål-16>
Redaqtionen ansvarar för skriverier, nyhetsutskick och att ge ut
sektionstidningen dbuggen.

=== Organisation
<organisation-16>
Redaqtionen leds av Chefredaqtören, internt benämnd Chefred. Övriga
medlemmar utses av Chefredaqtören.

Tillhör Informationsorganet.

== Datasladden
<datasladden>
=== Ändamål
<ändamål-17>
Datasladden har till uppgift att ansvara över sektionsbilen.

=== Organisation
<organisation-17>
Datasladden leds av Mulle/Mullerina Schmeck. Övriga medlemmar utses av
Mulle/Mullerina Schmeck. Övriga medlemmar måste även besitta det
förarbevis som krävs för att framföra den nuvarande sektionsbilen.

Tillhör Förvaltningsorganet.

== Scala
<scala>
=== Ändamål
<ändamål-18>
Scalas syfte är att kultivera studenters musikaliska talang genom att
regelbundet anordna körrep. Målet är att låta studenter ha kul
tillsammans genom sång och trevligt häng.

=== Organisation
<organisation-18>
Scala leds av Körmästare.

Övriga medlemmar utses av Körmästare.

Tillhör Studiesociala organet.

== D-Dagen
<d-dagen>
=== Ändamål
<ändamål-19>
D-Dagen har till uppgift att informera näringslivet om sektionen och
datateknikprogrammet, att informera sektionens medlemmar om
näringslivet, att främja sektionsmedlemmarnas status på arbetsmarknaden
samt att inbringa sponsorpengar till sektionen. Detta görs genom en
årlig arbetsmarknadsdag och mindre evenemang arrangerade intilliggande
mässan.

=== Organisation
<organisation-19>
D-Dagen leds av D-Dagenansvariga. D-Dagens medlemmar utses av
D-Dagenansvariga.

Tillhör Näringslivsorganet.

== dJulkalendern
<djulkalendern>
=== Ändamål
<ändamål-20>
dJulkalenderns ändamål är att främja intresse för etisk hackning,
problemlösning och CTF-tävlingar inom Konglig Datasektionen.

=== Organisation
<organisation-20>
dJulkalendern leds av Tomtemor/-far.

Övriga medlemmar utses av Tomtemor/-far.

Tillhör Informationsorganet.

== Medias Klubbmästeri
<medias-klubbmästeri>
Medias Klubbmästeri, MKM, dess medlemmar utses av D-rektoratet.

MKM regleras vidare i Sektionen för Medietekniks styrdokument.

Sektionen för Medieteknik äger rätten att fakturera för
personalkostnader i samband med alkoholverksamhet såvida inte
faktureringen gör att MKM skulle gå med förlust sett till kalenderåret.

== D-festeriet
<d-festeriet>
=== Ändamål
<ändamål-21>
D-festeriet arbetar för att stärka gemenskapen som samtliga
sektionsmedlemmar känner med varandra, samt andra studenter. Nämnden
finns även som en hjälpresurs för att avlasta nämnder under
gasqueverksamhet.

=== Organisation
<organisation-21>
D-festeriet leds av D-Fest.

Övriga medlemmar utses av D-Fest.

Tillhör Eventorganet.

== GUDAR
<gudar>
=== Ändamål
<ändamål-22>
Historiegruppen, GUDAR, har till uppgift att se till att sektionens
ärorika historia inte faller i glömska.

=== Organisation
<organisation-22>
GUDAR leds av Sektionshistoriker.

Övriga medlemmar utses av Sektionshistoriker.

Tillhör Informationsorganet.

== dRama
<drama>
=== Ändamål
<ändamål-23>
Ge möjlighet för sektionens medlemmar att ta del av tillgänglig
scenkonst och improv.

=== Organisation
<organisation-23>
dRama leds av dRamaturgen.

Övriga medlemmar utses av dRamaturgen.

== Talmanspresidiet
<talmanspresidiet>
=== Ändamål
<ändamål-24>
Talmanspresidiet har som uppgift att arrangera samt leda SM.

Talmanspresidiet skall säkerställa att dokument till och från SM anslås
i enlighet med styrdokumenten samt publicera ett beslutsprotokoll inom
48 timmar från mötets avslutande.

=== Organisation
<organisation-24>
Talmanspresidiet leds av talman. Övriga medlemmar är vice talman och
sekreterare.

=== Verksamhet
<verksamhet-2>
Talmanspresidiet ser till att nödvändiga arrangemang är genomförda inför
ett sektionsmöte i samråd med D-rektoratet.

Talmanspresidiet är neutralt och uttalar inte sina personliga
ståndpunkter i sakfrågor.

== Kommunikationsgruppen
<kommunikationsgruppen>
=== Ändamål
<ändamål-25>
Kommunikationsgruppen ska ansvara för sektionens kommunikation utåt och
inåt. Kommunikationsgruppen ansvarar för sektionens övergripande
kommunikationsstrategi och bistår andra nämnder, funktionärer och
projekt med deras kommunikation.

=== Organisation
<organisation-25>
Kommunikationsgruppen leds av Kommunikatör. Internfunktionärer utses av
Kommunikatör.

= Projekt
<projekt>
Ett projekt är tidsbestämt och avser genomföra för projektet avsatt
ändamål. Projekt driver sin verksamhet självständigt inom ramen för av
SM och D-rektoratet fattade beslut.

== Uppstart
<uppstart>
Nya projekt startas genom SM-beslut. I förslag till beslut ska
projektnamn, syfte, budget, verksamhetsplan och en ungefärlig tidsplan
finnas med. Projektledare kan antingen väljas direkt av SM genom fri
nominering eller genom val med samma procedur som för övriga
funktionärer på nästkommande SM.

== Återkommande projekt
<återkommande-projekt>
Återkommande projekt är projekt som öppnas årligen under bestämt datum.

Projektledare för återkommande projekt väljs på samma sätt som övriga
projektledare nästkommande SM efter projektets öppnande.

Vald projektledare åläggs att inkomma med motion innehållande budget
samt verksamhetsplan för projektet till första möjliga SM efter valet,
såvida SM inte redan beslutat om dessa för denna projektomgång.

Återkommande projekt har slutgiltiga mål där projekten planeras bedriva
verksamhet framtill att dessa är uppfyllda. Att fortsätta verksamhet
efter dessa mål uppfyllts, alternativt upphöra med verksamhet innan
dessa mål uppfyllts, är möjligt om skäl för detta finns.

Sektionens återkommande projekt definieras i PM för återkommande
projekt.

== Uppstart av återkommande projekt
<uppstart-av-återkommande-projekt>
Projekt skrivna som återkommande under reglementet startas utan beslut
på bestämt datum. Val av projektledare ska ske på nästkommande SM eller
VM enligt samma procedur som för övriga funktionärsposter. Om
D-rektoratet anser att ett återkommande projekt inte ska öppnas för
nästa verksamhetsperiod så kan de bestämma det på ett DM innan datumet
som projektet öppnas.

== Avslutning
<avslutning>
Efter att projektets verksamhet är genomförd ska projektledare snarast
möjligt överlämna avslutad bokföring och verksamhetsberättelse till
D-rektoratet. På nästkommande DM ska frågan om formellt avslutande av
projektet tas upp. DM äger rätt att besluta om avslutande av projekt
även om projektledare inte överlämnar bokföring och
verksamhetsberättelse inom skälig tid.

== Projektledare
<projektledare>
För varje projekt ska det finnas en eller flera personer som är
projektledare. Endast sektionsmedlem som tillsatts av SM, VM, genom
avvikande valprocess eller via tillförordning kan räknas som
projektledare. Projektledare kan formellt ha en annan titel såsom
direqteur, marskalk, general eller liknande om denna titel har godkänts
av SM eller DM.

=== Skyldigheter
<skyldigheter-1>
Projektledare är ansvarig för projektets verksamhet, ekonomi samt val av
projektmedlemmar om inte annat beslutas av SM. Projektledare är skyldig
att på anmodan från organledare, D-rektoratet eller SM fullständigt
redovisa projektets verksamhet och ekonomi för densamme.

=== Rättigheter
<rättigheter>
Projektledare för aktivt projekt anses vara funktionär. D-rektoratet
äger rätt att fritt bedöma vilka projekt som anses vara aktiva.

== Delade projekt
<delade-projekt>
Ett delat projekt är ett projekt som delas mellan sektionen och en eller
flera andra sektioner. Ett delat projekt startas på samma sätt som ett
vanligt projekt med tillägget att efter att projektledare valts ska ett
avtal upprättas mellan sektionen och de sektioner som projektet delas
med som beskriver hur projektet ska drivas, hur dess ekonomi ska skötas
samt hur resultatet ska delas upp. Detta avtal beslutas om av
D-rektoratet.

= Delad verksamhet
<delad-verksamhet>
Delad verksamhet är ett samlingsord för alla nämnder och projekt som
delar verksamhet med en annan organisation. De som är ansvariga för
delad verksamhet ska ta ansvar för att respektera och följa de interna
regler och praxis som finns i andra parters organisation i den mån som
är möjlig. Detta kan exempelvis innebära att inte publicera bilder eller
information som anses vara hemliga för den andra organisationer, att
respektera traditioner vid tillställningar eller att följa regler vid
lån av utrustning från en av parterna.

För all delad verksamhet ska det finnas ett avtal som avgör hur
verksamheten ska fungera. Detta dokument ska specificera hur eventuella
konflikter i styrdokument ska hanteras, hur rekrytering ska gå till och
hur ekonomin ska hanteras.

= Funktionärer
<funktionärer-1>
== D-rektoratet
<d-rektoratet>
D-rektoratets ledamöter har ett gemensamt ansvar att

- efter ett DM publicera ett beslutprotokoll inom 48 timmar från mötets
  avslutande

- bibehålla styrdokument samt övrig formalia i gott skick

- hålla sektionens posthantering fungerande

=== Ordförande
<ordförande>
Är ledamot i sektionsstyrelsen, D-rektoratet. Arbetsleder D-rektoratet
och företräder organisationen utåt. Är firmatecknare tillsammans med
kassören. Har det övergripande ansvaret för sektionens avtalshantering
och serveringstillstånd. Ansvarar även för att det upprättas en
verksamhetsberättelse varje år som talar om vad som hänt under året.
Denna verksamhetsberättelse ska, åtminstone, innehålla en
verksamhetsberättelse från varje bokföringspliktig nämnd och organ.
Dessa ansvarsområden inkluderar att

- förmedla kontakt utifrån till delar av organisationen och verka för
  givande samarbeten

- tillsammans med lokalchefen ansvara för sektionslokalen gentemot KTH

- förvalta sektionens externa relationer

- fånga upp ansvar som inte direkt faller på någon annan funktionär på
  sektionen

- ha en god överblick av sektionens ekonomi.

Väljs på SM i Period 2. Har kalenderår som mandatperiod.

=== Vice ordförande
<vice-ordförande>
Är ledamot i sektionsstyrelsen, D-rektoratet. Är sammankallande för
ledningsgruppen. Fungerar som stöd för resterande styrelseledamöter och
arbetar speciellt nära Ordförande. Dessa ansvarsområden inkluderar att

- arbetsleda ledamöterna i deras arbete och kommunikation med
  funktionärerna eller organen

- delegera och följa upp på beslutsuppföljning inom styrelsen

- kunna företräda organisationen tillsammans med Ordförande

- se efter avtal som upprättas inom sektionen, såsom nyckelavtal och
  accesser

- verka för goda överlämningsrutiner i sektionens verksamhet.

Väljs på SM i Period 2. Har kalenderår som mandatperiod.

=== Sekreterare
<sekreterare>
Är ledamot i sektionsstyrelsen, D-rektoratet. Sekreteraren arbetar med
formalia och styrdokument som huvudsakliga ansvarsområden. I detta ingår
även arbete med kommunikation och kunskapsbevarande gällande dessa
gentemot alla sektionens medlemmar. Dessa ansvarsområden inkluderar att

- protokoll från DM och SM anslås i enlighet med stadgarna

- stötta funktionärer och övriga medlemmar i sitt arbete med
  styrdokumenten

- tillsammans med styrelsen bibehålla styrdokument samt övrig formalia i
  gott skick

- hålla sektionens posthantering fungerande

- verka för goda överlämningsrutiner i sektionens verksamhet

- tidigt vara med i arbetet att ta fram utkast till verksamhetsplan och
  verksamhetsberättelse för sektionen

- efter ett SM publicera ett beslutprotokoll inom 48 timmar från mötets
  avslutande

- efter ett DM publicera ett beslutprotokoll inom 48 timmar från mötets
  avslutande.

Väljs på SM i Period 2. Har kalenderår som mandatperiod.

=== Kassör
<kassör>
Är ledamot i sektionsstyrelsen, D-rektoratet. Är firmatecknare
tillsammans med Ordförande och har det övergripande ansvaret för
sektionens ekonomi. Detta innebär ansvar för budget och sektionens
likvida medel, främst bankkonton och handkassor. Dessa ansvarsområden
inkluderar även att

- arbeta strategiskt med sektionens ekonomiska frågor

- arbetsleda nämnder, projekt och organ i bokföringsarbetet

- fungera som ett stöd för sektionens funktionärer i ekonomiska frågor

- ansvara för att upprätta och följa upp budgeten

- arbeta strategiskt för att uppnå de ekonomiska målen satta av
  sektionen

- vara ansvarig för sektionens bokföring

- se efter att rutinerna för sektionens likvida medel följs

- ekonomisk lägesrapportering ska presenteras på SM

- ha ett nära samarbete med Vice kassör.

Väljs på SM i Period 2. Har kalenderår som mandatperiod.

=== Vice kassör
<vice-kassör>
Är ledamot i sektionsstyrelsen, D-rektoratet. Är tillsammans med Kassör
ansvarig för sektionens ekonomi. Vice kassör ansvarar för det operativa
arbetet med sektionens ekonomi. Detta innebär ansvar för den löpande
bokföringen samt ut- och inbetalningar. Dessa ansvarsområden inkluderar
även att

- arbetsleda nämnder, projekt och organ i bokföringsarbetet

- fungera som ett stöd för sektionens funktionärer i ekonomiska frågor

- följa upp den kontinuerliga bokföringen

- ansvara för att attesterade utlägg betalas och bokförs

- ha ett nära samarbete med Kassör.

Väljs på SM i Period 2. Har kalenderår som mandatperiod.

=== Ledamot för näringsliv och kommunikation
<ledamot-för-näringsliv-och-kommunikation>
Är ledamot i sektionsstyrelsen, D-rektoratet. Arbetar med och för i
styrelsen de frågor som rör näringsliv och kommunikation, samt är
kontaktperson för sektionens verksamhet som avser dessa områden. Dessa
ansvarsområden inkluderar att

- överblicka och verka för stärkandet av varumärket Datasektionen

- strategiskt arbeta med utvecklingen av sektionens olika verktyg för
  intern och extern kommunikation tillsammans med berörda funktionärer

- strategiskt arbeta med utvecklingen av sektionens
  näringslivsverksamhet

- bistå i samordnandet av näringslivsfrågor på sektionen.

- upprätthålla och vidareutveckla kontakter med sektioner vid andra
  universitet utanför Stockholm i syfte att främja kulturellt utbyte och
  nätverkande

Väljs på SM i Period 2. Har kalenderår som mandatperiod.

=== Ledamot för studiesociala frågor
<ledamot-för-studiesociala-frågor>
Är ledamot i sektionsstyrelsen, D-rektoratet. Har frågor som rör
medlemmarnas rekreationella sektionsaktivitet som ansvar. Arbetar med
att utveckla medlemmarnas studentliv. Dessa ansvarsområden inkluderar
att

- strategiskt arbeta med utvecklingen av sektionens studiesociala
  verksamhet

- verka för att möjliggöra rekreation utanför skoltid

- upprätthålla och förvalta kontakten med andra sektioner och
  organisationer

- verka för en god sammanhållning mellan sektionens engagerade
  medlemmar.

Väljs på SM i Period 2. Har kalenderår som mandatperiod.

=== Ledamot för utbildningsfrågor
<ledamot-för-utbildningsfrågor>
Är ledamot i sektionsstyrelsen, D-rektoratet. Har det övergripande
ansvaret för sektionens studentinflytande gentemot EECS och för
sektionens utbildningspåverkan. Är styrelsens kontakt för frågor som rör
dessa områden. Dessa ansvarsområden inkluderar att

- verka för att upprätthålla en god kontakt med ansvariga på andra
  sektioner om hur dessa arbetar med studentinflytande och
  utbildningspåverkan

- ha en samordnade roll för de som arbetar med studentinflytande
  gentemot EECS på sektionen

- strategiskt arbeta med utvecklingen av sektionens utbildningspåverkan

- från styrelsen samordna sektionen i frågor som rör
  utbildningspåverkan.

Väljs på SM i Period 2. Har kalenderår som mandatperiod.

=== Ledamot för studiemiljö och likabehandling
<ledamot-för-studiemiljö-och-likabehandling>
Är ledamot i sektionsstyrelsen, D-rektoratet. Har det övergripande
ansvaret för alla frågor kopplade till den fysiska och psykiska
studiemiljön. Är styrelsens kontakt för frågor som rör dessa områden.
Dessa ansvarsområden inkluderar att

- verka för en god studiemiljö

- ha en samordnade roll tillsammans med D-UF för de som arbetar med
  studentinflytande gentemot EECS på sektionen

- hantera JML-incidenter och leda kontakten med externa resurser

- från styrelsen arbeta med frågor som berör jämlikhet, mångfald,
  likabehandling, miljö och hållbarhet på sektionen.

Väljs på SM i Period 2. Har kalenderår som mandatperiod.

== Ledningsgruppen
<ledningsgruppen>
=== Syfte
<syfte>
Ledningsgruppen är en samling funktionärer vars verksamhet är särskilt
central för sektionen, däribland samtliga organledare.

=== Sammansättning
<sammansättning>
Sammankallande för ledningsgruppen är vice ordförande. Övriga medlemmar
är:

- Storasyskon

- Konglig Öfverdrif

- Kommunikatör

- Qulturattaché

- Klubbmästare

- Näringslivsansvarig

- D-Dagenansvariga

- Konglig lokalchef

- Studienämndens ordförande

- Studiemiljöansvarig

- Jämlikhetsnämndens ordförande

- Internationell studentkoordinator

== Nämndordförande
<nämndordförande>
=== Jämlikhetsnämndens ordförande
<jämlikhetsnämndens-ordförande>
Är ordförande för Jämlikhetsnämnden.

Väljs i Period 4. Har läsår som mandatperiod.

Tillhör Påverkansorganet.

=== Klubbmästare
<klubbmästare>
Är ordförande för Klubbmästeriet.

Sammankallande för Eventorganet.

Väljs på SM i Period 4. Har läsår som mandatperiod.

=== Konglig Lokalchef
<konglig-lokalchef>
Är ordförande för Sektionslokalsgruppen.

Sammankallande för Förvaltningsorganet.

Väljs på SM i Period 4. Har läsår som mandatperiod.

=== Konglig Öfverdrif
<konglig-öfverdrif>
Är tillsammans med Storasyskon ansvarig för Mottagningen.

Sammankallande för Mottagningsorganet.

Väljs på SM i Period 1. Har mandatperiod från 1:a november till 31:a
december nästkommande år.

=== Näringslivsansvarig
<näringslivsansvarig>
Är ordförande för Näringslivsgruppen.

Sammankallande för Näringslivsorganet.

Väljs på SM i Period 4. Har läsår som mandatperiod.

=== Qulturattaché
<qulturattaché>
Är ordförande för Qulturnämnden.

Sammankallande för Studiesociala organet.

Väljs i Period 4. Har läsår som mandatperiod.

=== Sektionsidrottsledare
<sektionsidrottsledare>
Är ordförande för Idrottsnämnden.

Väljs i Period 2. Har kalenderår som mandatperiod.

Tillhör Studiesociala organet.

=== Storasyskon
<storasyskon>
Är tillsammans med Konglig Öfverdrif ansvarig för Mottagningen.

Sammankallande för Mottagningsorganet.

Väljs på SM i Period 1. Har mandatperiod från 1:a november till 31:a
december nästkommande år.

=== Studienämndens ordförande
<studienämndens-ordförande>
Är ordförande för Studienämnden.

Sammankallande för Påverkansorganet.

Väljs på SM i Period 4. Har mandatperiod från 1:a juli till 31:e
december följande år. Nytillträdd SNO övertar det yttersta ansvaret över
Studienämndens operativa och strategiska arbete när dennas mandatperiod
börjar.

=== Adas ordförande
<adas-ordförande>
Är ordförande för Ada.

Väljs i Period 4. Har läsår som mandatperiod.

Tillhör Eventorganet.

=== ÄrkeDEMON
<ärkedemon>
Är ordförande för Data Et Medias OrquesterNämnd.

Väljs i Period 2. Har kalenderår som mandatperiod.

Tillhör Studiesociala organet.

=== Valberedningens ordförande
<valberedningens-ordförande>
Är ordförande för Valberedningen.

Väljs i Period 4. Har läsår som mandatperiod.

=== Desctop
<desctop>
Är ordförande för Datasektionens E-Sports Community.

Väljs i Period 4. Har läsår som mandatperiod.

Tillhör Studiesociala organet.

=== Prylmånglaren
<prylmånglaren>
Är ordförande för Prylmångleriet.

Väljs i Period 2. Har kalenderår som mandatperiod.

Tillhör Studiesociala organet.

=== D-Dagenansvariga
<d-dagenansvariga>
Är ordförande för D-Dagen. SM ska välja två D-Dagenansvariga.

Väljs på SM i Period 4. Har mandatperiod från 1:a juli till 31:a
december nästkommande år.

Tillhör Näringslivsorganet.

=== Bakis
<bakis>
Är ordförande för Baknämnden.

Väljs i Period 2. Har kalenderår som mandatperiod.

Tillhör Studiesociala organet.

=== Internationell studentkoordinator
<internationell-studentkoordinator>
Internationell studentkoordinator, ISK, är ordförande för
Internationella nämnden.

Väljs på SM i Period 2. Har kalenderår som mandatperiod

Tillhör Eventorganet.

=== Chefredaqtör
<chefredaqtör>
Är ordförande för Redaqtionen.

Väljs i Period 2. Har kalenderår som mandatperiod.

Tillhör Informationsorganet.

=== Systemansvarig
<systemansvarig>
Är ordförande för Informationsorganet.

Väljs på SM i Period 4. Har mandatperiod från 1:a juli till 30:e
december nästkommande år.

Tillhör Informationsorganet.

=== Mulle/Mullerina Schmeck
<mullemullerina-schmeck>
Är ordförande för Datasladden.

Mulle/Mullerina Schmeck bör besitta det förarbevis som krävs för att
framföra den nuvarande sektionsbilen.

Väljs i Period 2. Har kalenderår som mandatperiod.

Tillhör Förvaltningsorganet.

=== Körmästare
<körmästare>
Är ordförande för Scala.

Väljs i Period 4. Har läsår som mandatperiod.

Tillhör Studiesociala organet.

=== Tomtemor/-far
<tomtemor-far>
Är ordförande för dJulkalendern.

Väljs i Period 3. Har mandatperiod från 1:a april till 31:a mars.

Tillhör Informationsorganet.

=== D-fest
<d-fest>
Är ordförande för D-festeriet.

Väljs i period 2. Har kalenderår som mandatperiod.

Tillhör Studiesociala organet.

=== Sektionshistoriker
<sektionshistoriker>
Är ordförande för GUDAR.

Väljs i Period 4. Har läsår som mandatperiod.

Tillhör Informationsorganet.

=== dRamaturgen
<dramaturgen>
Är ordförande för dRama.

Väljs på VM i period 4. Har läsår som mandatperiod.

=== Medias Klubbmästare
<medias-klubbmästare>
Är ordförande för MKM. Väljs i enlighet med Sektionen för Medietekniks
styrdokument.

=== Talman
<talman>
Är ordförande för Talmanspresidiet.

Väljs på SM i Period 2. Har kalenderår som mandatperiod.

=== Kommunikatör
<kommunikatör>
Är ordförande för Kommunikationsgruppen.

Väljs i Period 4. Har läsår som mandatperiod.

== Övriga funktionärer
<övriga-funktionärer>
=== Fanbärare
<fanbärare>
==== Ändamål
<ändamål-26>
Fanbärare är ett mycket hedersfylld uppdrag inom sektionen. Fanbärare
försvarar sektionens ära genom att bära dess fana vid olika högtidliga
tillfällen. Fanan ska hållas högt.

==== Organisation
<organisation-26>
SM ska välja en Fanbärare och en Vice fanbärare. Valet ska ske genom
rangordning av samtliga kandidater, där den som rankas högst i den
sammanställda rangordningen blir Fanbärare, och den som rankas näst
högst blir Vice fanbärare. Om flera kandidater skulle vara lika
rangordnade avgörs deras ordning genom slump.

Ordförande är ställföreträdande Vice fanbärare. Vid arrangemang med
begränsat deltagarantal har Fanbärare företräde framför Vice fanbärare.

==== Mandatperiod
<mandatperiod-1>
Fanbärare och Vice fanbärare Väljs i Period 2 och har kalenderår som
mandatperiod.

=== Kårfullmäktigeledamöter
<kårfullmäktigeledamöter>
==== Ändamål
<ändamål-27>
Kårfullmäktigeledamöterna och -suppleanterna representerar sina väljare
i THS Kårfullmäktige. Såväl ledamöter som suppleanter är valda på
personligt mandat.

==== Organisation
<organisation-27>
Sektionen har en andel av det totala antalet stolar i THS kårfullmäktige
specificerat i THS styrdokument.

==== Verksamhet
<verksamhet-3>
Såväl Kårfullmäktigeledamöter som -suppleanter skall delta på så många
sammanträden av THS Kårfullmäktige som möjligt. De är solidariskt
ansvariga för att sektionen är fulltalig vid samtliga
Kårfullmäktigesammanträden. En ledamot, suppleant eller injusterad har
inget ansvar att följa samma linje utan röstar som de personligen finner
lämpligast. I egenskap av funktionärer har dessa även ett ansvar att
förmedla information från THS Kårfullmäktige till sektionens medlemmar.

==== Mandatperiod
<mandatperiod-2>
Alla mandat tilldelade sektionen Väljs i Period 3 och har läsår som
mandatperiod.

=== Programansvarig student
<programansvarig-student>
==== Ändamål
<ändamål-28>
Programansvarig student ansvarar för sektionens utbildningspåverkan på
programnivå från studentsidan samt kontakt med KTH och EECS-skolan i
utbildningsfrågor.

==== Organisation
<organisation-28>
Programansvarig student bör ha god kunskap om programmets uppbyggnad och
kurserna som ingår.

I det fall att posten är vakantsatt är Ledamot för utbildningsfrågor
ställföreträdande Programansvarig student.

Tillhör Påverkansorganet.

==== Verksamhet
<verksamhet-4>
Programansvarig student ska

- ansvara för sektionens utbildningspåverkan på programnivå

- arbeta från studentsidan med utbildningsprogrammets utformning

- ansvara för kontakten gentemot EECS-skolan samt KTH i frågor gällande
  den långsiktiga utvecklingen av programmet och dess kurser i sin
  helhet

- arbeta aktivt för att öka medlemmarnas förståelse för sin roll och vad
  rollen fyller för funktion för studenterna.

==== Mandatperiod
<mandatperiod-3>
Väljs i Period 2. Har kalenderår som mandatperiod.

=== Revisorer
<revisorer>
==== Ändamål
<ändamål-29>
Revisorernas uppgift är att övervaka D-rektoratet och övriga sektionens
arbete.

==== Organisation
<organisation-29>
Enligt sektionens stadgar finns två av SM utsedda revisorer.

Revisorerna ska vara skiljemän vid tvister inom sektionen där parterna
inte behöver använda sig av SM eller THS styrelse, revisorsgrupp eller
Kårfullmäktige.

Tvister där sektionens revisorer inte kan vara skiljemän inkluderar, men
är inte begränsat till, tvister där revisorerna kan anses jäviga.

==== Verksamhet
<verksamhet-5>
Revisorerna är ålagda att övervaka och revidera sektionens verksamhet
under det verksamhetsår de valts för. De ska även, i samråd med tidigare
och senare revisorer övervaka och revidera verksamhet som löper över
flera år. Det åligger de senast valda revisorerna att ansvara för att
revisionerna genomförs.

===== Revisionsberättelse
<revisionsberättelse>
Revisionsberättelsen är det dokument som presenteras för SM vid fråga
angående ansvarsfrihet. Revisionsberättelsen är en kort sammanfattning
av revisionen, med avslutande rekommendation att tillstyrka eller
avstyrka beviljande av ansvarsfrihet. Rekommendationen kan utelämnas då
särskilda skäl föreligger det emot.

===== SM
<sm>
Vid ett SM där en revisionsberättelse ska läsas, kan revisorerna, enligt
föregående avsnitt, ge en rekommendation till SM angående beviljande av
ansvarsfrihet. SM bör beakta revisorernas samlade arbete vid
efterföljande omröstning.

Innan fråga angående ansvarsfrihet tas upp på SM ska revisorerna ansvara
för att de berörda ekonomiskt ansvariga inbjuds till SM.

Till varje SM ska Revisorerna ha upprättat en
förvaltningsrevisionsrapport som de redogör för under mötet.

===== Bokföring
<bokföring>
Revisorerna ska övervaka den löpande bokföringen och, om så anses
behövas, kräva att en delårsrapport presenteras. De ska även revidera
ekonomisk bokföring från sektionens verksamhet.

==== Mandatperiod
<mandatperiod-4>
Revisorerna väljs på SM i Period 2 till revisor för sektionen under ett
verksamhetsår samt till funktionärsposten revisor under perioden 1:a
januari till 30:e juni nästkommande år.

=== Ljud- och ljusansvarig
<ljud--och-ljusansvarig>
Tillhör Förvaltningsorganet.

==== Ändamål
<ändamål-30>
Ljud- och ljusansvarig har till uppgift att underhålla sektionens ljud-
och ljusutrustning tillsammans med Ljud- och ljusansvariga från
Sektionen för Medieteknik.

==== Mandatperiod
<mandatperiod-5>
Väljs i Period 2. Har kalenderår som mandatperiod.

=== Studiemiljöansvarig
<studiemiljöansvarig>
==== Ändamål
<ändamål-31>
Är studerandeskyddsombud, med fokus på studiemiljö, för sektionen.

Ska pro- och reaktivt verka för att sektionsmedlemmarnas studiemiljö är
så bra som möjligt.

==== Organisation
<organisation-30>
I det fall att posten är vakantsatt är Ledamot för studiemiljö och
likabehandling ställföreträdande Studiemiljöansvarig.

Tillhör Påverkansorganet.

==== Verksamhet
<verksamhet-6>
Studiemiljöansvarig ska

- ta emot och behandla anmälningar rörande studiemiljön för
  sektionsmedlemmar

- agera som informationskanal mellan sektionsmedlemmarna och KTH samt
  THS i arbetsmiljöfrågor

- närvara på skyddsronder i lokaler där sektionsmedlemmarna ofta vistas

- se till att det finns en sjukvårdslåda med lämpligt innehåll i
  sektionslokalen

- regelbundet kontrollera de brandsläckare som finns i sektionslokalen

- inventera sjukvårdslådan en gång per period

- arbeta aktivt för att öka medlemmarnas förståelse för sin roll och vad
  rollen fyller för funktion för studenterna.

==== Mandatperiod
<mandatperiod-6>
Väljs på SM i Period 2. Har kalenderår som mandatperiod.

=== D-Fest
<d-fest-1>
==== Ändamål
<ändamål-32>
D-Fest ska verka för att öka sammanhållningen bland sektionens
funktionärer.

==== Organisation
<organisation-31>
Funktionären ska samarbeta med D-rektoratet kring sin verksamhet och
D-rektoratet ska bistå funktionären med arbetskraft. Vid behov kan
funktionären anlita en mindre mängd sektionsmedlemmar för att bedriva
verksamhet.

==== Mandatperiod
<mandatperiod-7>
Väljs i Period 4. Har läsår som mandatperiod.

=== Valberedningsledamöter
<valberedningsledamöter>
==== Ändamål
<ändamål-33>
Valberedningens ledamöter bereder val tillsammans med Valberedningens
ordförande.

==== Mandatperiod
<mandatperiod-8>
Tre ledamöter väljs på SM i Period 4 och har läsår som mandatperiod.
Ytterligare tre ledamöter väljs på SM i Period 2 och har kalenderår som
mandatperiod.

=== Sångledare
<sångledare>
==== Ändamål
<ändamål-34>
Sångledaren ska verka för att sångkulturen inom sektionen lever vidare
och ansvarar för Sångboken och /dev/audio samt ser till att dessa
kontinuerligt revideras. Sångledaren ska även vara en resurs för övrig
verksamhet på sektionen för att hjälpa till att tillsätta lämpliga
toastmasters på sittningar.

==== Organisation
<organisation-32>
När Sångledare anordnar sittning så ska denne anlita en mindre mängd
sektionsmedlemmar för att bedriva verksamheten.

Tillhör Studiesociala organet.

==== Mandatperiod
<mandatperiod-9>
Väljs i Period 4. Har läsår som mandatperiod.

=== Jämlikhets-, Mångfalds- och Likabehandlingsansvarig
<jämlikhets--mångfalds--och-likabehandlingsansvarig>
==== Ändamål
<ändamål-35>
Är studerandeskyddsombud, med fokus på psykisk studiemiljö, för
sektionen. Ska pro- och reaktivt arbeta med att värna om och förbättra
sektionens arbete inom jämlikhet, mångfald och likabehandling.

==== Organisation
<organisation-33>
I det fall att posten är vakantsatt är Ledamot för studiemiljö och
likabehandling ställföreträdande Jämlikhets-, Mångfalds- och
Likabehandlingsansvarig.

==== Verksamhet
<verksamhet-7>
Jämlikhets-, Mångfalds- och Likabehandlingsansvarig ska

- ta emot och behandla anmälningar rörande incidenter kopplade till
  jämlikhet, mångfald, likabehandling och psykosocial studiemiljö

- arbeta för att öka jämlikheten och mångfalden på sektionen, i dess
  verksamhet och bland dess funktionärer

- agera informationskanal mellan sektionsmedlemmarna och THS i frågor
  gällande psykosocial studiemiljö

- närvara på skyddsronder i lokaler där sektionsmedlemmarna ofta vistas

- kontinuerligt följa upp sektionens JML-arbete samt behov av
  JML-arbete, bland annat genom en årlig JML-enkät

- göra sektionsmedlemmarna medvetna om vad de har för rättigheter och
  vart de ska vända sig om de känner sig kränkta eller trakasserade

- arbeta för att utbilda och informera sektionsmedlemmar,
  förtroendevalda och funktionärer om sektionens värdegrund och
  ställning till jämlikhet, mångfald och likabehandling

- anordna minst en JML-utbildning per termin för sektionens funktionärer

- ha löpande samarbete med KTH, EECS och THS om JML-arbeten

- synliggöra sitt arbete för resten av sektionen

- kontinuerligt se över och uppdatera informationen om JML på sektionens
  hemsida.

==== Mandatperiod
<mandatperiod-10>
Väljs på SM i Period 4. Har läsår som mandatperiod.

=== Vice talman
<vice-talman>
==== Ändamål
<ändamål-36>
Vice talman har som uppgift att bistå talman i att arrangera SM.

Vice talman är ställföreträdande talman.

==== Mandatperiod
<mandatperiod-11>
Väljs på SM i Period 2. Har kalenderår som mandatperiod.

=== Datas Art Director
<datas-art-director>
==== Ändamål
<ändamål-37>
Ansvarar för sektionens grafiska utveckling och arbete.

==== Mandatperiod
<mandatperiod-12>
Väljs i Period 4. Har läsår som mandatperiod.

= Externa representanter
<externa-representanter>
== Representation i råd på THS
<representation-i-råd-på-ths>
Sektionen ska ha representanter inom råd inom THS och där om möjligt
deltaga på varje sammanträdande. Det är D-rektoratets uppgift att
upplysa en vald funktionär om vilka råd som berör den.

== Representation inom organ på KTH
<representation-inom-organ-på-kth>
=== Val av representanter
<val-av-representanter>
Representanter till många av dessa organ väljs inte direkt av sektionen,
utan nomineras av skolrådet till THS styrelse som sedan tillsätter
posterna.

= Ordinarie SM
<ordinarie-sm>
== Förteckning
<förteckning>
=== Budget-SM
<budget-sm>
Ett SM ska hållas på hösten senast 15 november och benämnas Budget-SM.
Budget-SM ska speciellt behandla frågan om budget för nästkommande
verksamhetsår.

=== Glögg-SM
<glögg-sm>
Ett SM ska hållas efter Budget-SM, tidigast 15 november och senast 31
december och benämnas Glögg-SM.

Mötesordföranden ska på Glögg-SM bära cerise tomteluva. Detta för att
försäkra sig om att ingen sektionsmedlem blir sittande i Cerise eller
motsvarande terminalinrättning på julafton.

=== Revisions-SM
<revisions-sm>
Ett SM ska hållas på våren senast 31 mars och benämnas Revisions-SM.
Revisions-SM ska speciellt granska D-rektoratets, nämndernas och
funktionärernas berättelser samt frågan om ansvarsfrihet för
D-rektoratet, organ och nämnder med bokföringsplikt.

=== Glass-SM
<glass-sm>
Ett SM ska hållas efter Revisions-SM senast 31 maj och benämnas
Glass-SM.

=== Övrig verksamhet
<övrig-verksamhet>
Nämnder och funktionärer ska inte planera in evenemang eller andra
aktiviteter på samma tid som sektionsmöte ska hållas, förutsatt att
tiden för sektionsmötet var utannonserat innan aktiviteten planerades.

= Ordnar
<ordnar>
Sektionen har fem ordnar benämnda "Klubbmästare Emeritus", "Konglig
Öfverdrif Emeritus", "Storasyskon Emeritus", "Ordförande Emeritus" och
"Kassör Emeritus".

== Ordförande Emeritus
<ordförande-emeritus>
Ordförande Emeritus tilldelas de Ordförande som förtjänstfullt arbetat
under en hel mandatperiod.

Vidare gäller att Ordförande Emeriti

- erhåller evigt kostnadsfritt medlemskap i sektionen som Alumnimedlem

- erhåller årlig speciell inbjudan till Vårbalen.

== Klubbmästare Emeritus
<klubbmästare-emeritus>
Klubbmästare Emeritus tilldelas de Klubbmästare som förtjänstfullt
arbetat under en hel mandatperiod.

== Konglig Öfverdrif Emeritus
<konglig-öfverdrif-emeritus>
Konglig Öfverdrif Emeritus tilldelas de Konglig Öfverdrif som
förtjänstfullt arbetat under en hel mandatperiod.

== Storasyskon Emeritus
<storasyskon-emeritus>
Storasyskon Emeritus tilldelas de Storasyskon som förtjänstfullt arbetat
under en hel mandatperiod.

== Kassör Emeritus
<kassör-emeritus>
Kassör Emeritus tilldelas de Kassörer som förtjänstfullt arbetat under
en hel mandatperiod.

= Övrigt
<övrigt>
== Visdomsord
<visdomsord>
Det var bättre förr.

=== Mer visdomsord
<mer-visdomsord>
Och ju förr desto bättre.
