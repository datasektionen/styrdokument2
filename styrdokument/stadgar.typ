#set heading(numbering: "§1.1")

= Allmänt
<allmänt>
== Namn
<namn>
Föreningens namn är Konglig Datasektionen, nedan benämnd sektionen.

== Ändamål
<ändamål>
Sektionen har till ändamål att främja sina medlemmars studier och vad
som har sammanhang med dessa.

Sektionens uppgifter är att

- utveckla och upprätthålla kamratskap och sammanhållning bland
  sektionens medlemmar

- skapa och upprätthålla goda kontakter med närstående personer och
  organisationer

- aktivt motverka diskriminering inom sektionen.

- driva bevakning av utbildningen för de program som är kopplade till
  sektionen.

== Verksamhet
<verksamhet>
Sektionen ska verka för att

- driva verksamhet som bevakar medlemmarnas utbildning

- driva en mottagning som välkomnar nyantagna studenter

- driva verksamhet som tar hand om sektionens lokaler om sådana finns

samt annan verksamhet som sektionens medlemmar anser främjar sektionens
ändamål.

== Säte
<säte>
Sektionen har sitt säte i Stockholm.

== Kårtillhörighet
<kårtillhörighet>
Sektionen tillhör Tekniska Högskolans Studentkår, THS.

== Verksamhetsår
<verksamhetsår>
Sektionens verksamhetsår löper från 1:a januari till 31:a december.

== Styrdokument
<styrdokument>
=== Tillgänglighet
<tillgänglighet>
Gällande stadgar och andra styrdokument ska finnas tillgängliga för
samtliga sektionsmedlemmar på sektionens officiella webbplats.

=== Tolkning
<tolkning>
Vid tveksamhet tolkas sektionens stadgar och övriga styrdokument i
stigande ordning av D-rektoratet, sektionens revisorer, THS kårstyrelse,
THS sakrevisorer och THS stadgetolkningsnämnd. Sådan tolkning ska
presenteras på nästkommande SM.

=== Konflikt
<konflikt>
Vid konflikt mellan dessa stadgar eller andra av sektionens styrdokument
och THS stadgar eller andra styrdokument ska THS föreskrifter äga
företräde. Om sådan konflikt uppmärksammas åligger det D-rektoratet att
snarast inkomma till SM med proposition om nödvändiga ändringar.

=== Stadgeändring
<stadgeändring>
Stadgarna ändras genom likalydande beslut på två på varandra följande
SM, varav minst det ena måste vara ett ordinarie enligt §\[3.10\].
D-rektoratet ska föra upp fråga om andra läsning av vilande
stadgeändring på kallelse och föredragningslista till nästa SM.

=== Dispens från stadgarna
<dispens-från-stadgarna>
Dispens från bestämmelse i dessa stadgar kan beviljas om SM enhälligt
beslutar så. Dispens får dock ej medges från §\[1.1\] -- §\[1.7\] och ej
heller om det är till nackdel för enskild sektionsmedlem. Beslut om
dispens ska motiveras i mötesprotokollet.

=== Föreskrifter utöver stadgarna
<föreskrifter-utöver-stadgarna>
Utöver stadgarna finns ytterligare detaljstyrande dokument. Dessa
förtecknas i sektionens reglemente som är direkt underställt dessa
stadgar.

Ändring av reglementet beslutas om på SM.

== Beslutsnivåer
<beslutsnivåer>
Beslut fattas med enkel majoritet om inget annat är föreskrivet.

== Officiella informationskanaler
<officiella-informationskanaler>
Information som kan intressera sektionens medlemmar i stort ska göras
tillgänglig för samtliga sektionsmedlemmar på det sätt som beskrivs i
sektionens informationsspridningspolicy.

== Firmatecknare
<firmatecknare>
Ordförande och Kassör tecknar firman var för sig. D-rektoratet kan fatta
beslut om ytterligare firmatecknare. Ett sådant beslut ska meddelas på
nästa sektionsmöte.

= Medlemskap
<medlemskap>
Sektionsmedlem är

- ordinarie sektionsmedlem enligt §\[2.1\]

- hedersmedlem enligt §\[2.2\]

- alumnimedlem enligt §\[2.3\]

- juniormedlem enligt §\[2.4\]

- gästmedlem enligt §\[2.5\].

== Ordinarie sektionsmedlem
<ordinarie-sektionsmedlem>
Ordinarie sektionsmedlem är medlem i THS som enligt THS föreskrifter
eller beslut tillhör sektionen.

Ordinarie sektionsmedlem har rätt att

- delta med närvaro-, yttrande-, yrkande- och rösträtt på SM

- få motion eller interpellation behandlad av SM

- kandidera till samtliga förtroendeuppdrag inom sektionen

- närvara på DM med yttranderätt såvida det inte beslutats om lyckta
  dörrar.

== Hedersmedlem
<hedersmedlem>
Sektionen kan utse till hedersmedlem sådan person som synnerligen
främjat sektionens intressen och strävanden. Förslag till hedersmedlem
lämnas av sektionsmedlem. Hedersmedlem utses av SM med 5/6 majoritet.
Faller fråga om val av hedersmedlem införs varken förslag eller beslut i
protokoll.

Hedersmedlem har rätt att

- delta med närvaro- och yttranderätt på SM

== Alumnimedlem
<alumnimedlem>
Alumnimedlem är medlem som har anknytning till sektionen och antingen
under samma period är stödmedlem hos THS eller av annan anledning är
alumnimedlem i sektionen.

Alumnimedlem har rätt att

- delta med närvaro-, yttrande- och yrkanderätt på SM

- kandidera till samtliga förtroendeuppdrag inom sektionen

- närvara på DM såvida det inte beslutats om lyckta dörrar.

== Juniormedlem
<juniormedlem>
Endast för nyligen antagen till datateknikprogrammet eller nyligen
antagen internationell datastudent. Medlemskapet gäller från två veckor
innan terminsstart till och med fyra veckor efter terminsstart.

Juniormedlem har rätt att

- delta med närvaro- och yttranderätt på SM.

== Gästmedlemskap
<gästmedlemskap>
Gästmedlemskap kan tilldelas personer som är medlemmar i THS och som
vill engagera sig i sektionens verksamhet. Gästmedlemskap tilldelas
genom beslut av D-rektoratet, där medlemsskapets period samt omfång i
sektionens verksamhet är del av beslutet.

Gästmedlemmar har rätt att

- delta med närvaro- och yttrande-rätt på SM

- närvara på DM såvida det inte beslutats om lyckta dörrar

- delta i samtliga aktiviteter som arrangeras av de delar i sektionen
  som medlemsskapet omfattar.

== Medlemsavgift
<medlemsavgift>
Medlemsavgift för ordinarie medlemmar och alumnimedlemmar fastställs av
THS centralt. Hedersmedlemmar är befriade från medlemsavgift. Eventuella
undantag till medlemsavgift föreskrivs i reglementet.

= Sektionsmötet
<sektionsmötet>
Sektionsmötet, SM, är sektionens högsta beslutande organ.

== Sammansättning
<sammansättning>
Medlemmars rättigheter på sektionsmötet definieras under §\[2\]
Medlemskap. Ledamöter i THS styrelse, THS revisorer och medlemmar i THS
kårledning har närvaro- och yttranderätt. Dessutom kan SM adjungera
utomstående med närvarorätt och eventuellt även yttranderätt.

== Uppgifter
<uppgifter>
Det åligger SM att

- fastställa riktlinjer och budget för sektionens verksamhet

- granska funktionärers och revisorers berättelser samt sektionens
  ekonomiska redovisning

- ta ställning till ansvarsfrihet för D-rektoratet

- om sektionsmedlem så önskar granska protokoll från DM

- välja funktionärer, med undantag av de som har avvikande valprocesser
  enligt §\[3.13.7\]

- genomföra fyllnadsval vid behov, även till poster som vanligen väljs
  vid urnval.

== Kallelse
<kallelse>
D-rektoratet kallar till ordinarie och extra SM.

Kallelse till ordinarie SM ska anslås enligt §\[1.9\] samt tillsändas
THS styrelse, THS sakrevisorer och skolans kansli senast 35 dagar före
mötet för att mötet ska anses vara behörigt utlyst.

Kallelse till extra SM ska anslås enligt §\[1.9\] samt tillsändas THS
styrelse och THS sakrevisorer senast 11 dagar före mötet för att mötet
ska anses vara behörigt utlyst.

Föredragningslista och övriga handlingar ska anslås jämte kallelse
senast 7 dagar före mötet. Föredragningslistan och övriga handlingar kan
kompletteras för att lägga till sent inkomna ärenden eller ändra
ordningen av föredragningslistan. Kompletterande handlingar ska anslås
jämte kallelsen senast 3 dagar före mötet.

Om minst 30 sektionsmedlemmar, sektionsrevisor enligt §\[10.1\] eller
THS styrelse så begär hos D-rektoratet, ska extra SM hållas inom 28
dagar.

Kallelse ska innehålla tid och lokal för mötet samt även information om
en reservtid där mötet återupptas om ajournering beslutas enligt
§\[3.12\]. Reservtiden ska vara senast 7 dagar efter den ordinarie tiden
för mötet. Om sektionsmötet ajourneras till reservtiden så ska en lokal
för mötets reservtid utses. Ifall lokalen för mötet av någon anledning
skulle vara otillgänglig vid tiden för mötet kan en ny lokal utses.
Information om ändrad lokal och/eller lokal för reservtid ska anslås
enligt §\[1.9\], samt tillsändas samma instanser som kallelsen senast
vid mötets starttid respektive återupptagande.

== Beslutsmässighet
<beslutsmässighet>
SM är beslutsmässigt när mötet är behörigt utlyst enligt §\[3.3\] och
minst #emph[max];(2δ + 1, 15), där δ är antalet ledamötposter i
styrelsen, sektionsmedlemmar är närvarande.

== Beslut
<beslut>
Beslut kan endast fattas i fråga som antingen enligt stadgarna ska
behandlas eller berörs av proposition eller motion. Beslut fattas med
enkel majoritet såvida inget annat stadgats. Vid lika röstetal har
mötesordföranden utslagsröst, förutom vid personval då lotten avgör.
Sluten omröstning ska ske om någon röstberättigad deltagare så begär. SM
fattar beslut med parlamentarisk voteringsmetod. Sektionsmedlem äger
inte rätt att rösta genom ombud, utan endast genom personlig närvaro på
SM.

Ingen får delta i beslut eller leda sammanträdet när frågan om
ansvarsfrihet för honom/henne själv behandlas.

== Reservation
<reservation>
Varje röstberättigad deltagare på SM kan reservera sig mot fattat
beslut. Reservation anmäls i samband med beslutet, och lämnas in
skriftligen till mötessekreteraren senast 24 timmar efter mötets
avslutande. Reservationer ska föras in i protokollet.

== Protokoll
<protokoll>
Vid SM ska diskussionsprotokoll föras av mötessekreterare och justeras
av mötesordföranden jämte två av mötet utsedda justerare. Protokoll ska
i justerat skick anslås enligt §\[1.9\] inom 14 dagar, samt på begäran
tillsändas THS styrelse.

== Interpellation, motion och proposition
<interpellation-motion-och-proposition>
Motion eller interpellation till SM ska vara D-rektoratet tillhanda
senast 16 dagar före SM. D-rektoratet ska skriftligen besvara samtliga
motioner, såvida inte motionen dras tillbaka av motionären innan SM.
D-rektoratet äger rätt att behandla motioner eller interpellationer som
inkommer senare än 16 dagar före SM. Motion kan även behandla begäran av
misstroendeförklaring mot förtroendevald.

Förslag från D-rektoratet benämns proposition.

Interpellation ska besvaras skriftligen av den funktionär den ställts
till, eller av D-rektoratet om den ställts till dem.

D-rektoratet ansvarar för att motioner, interpellationer, svar på dessa
samt propositioner anslås tillsammans med föredragningslistan.

== Sammanträden
<sammanträden>
Det ska förflyta minst 7 dagar mellan två på varandra följande SM. SM
får inte hållas under tentamensperiod eller ferie.

== Ordinarie SM
<ordinarie-sm>
Som ordinarie SM räknas de SM som regleras i reglementet, samt övriga,
av D-rektoratet, utlysta ordinarie SM. Som ordinarie SM räknas ej extra
SM. Det ska hållas minst ett ordinarie SM per termin.

== Extra SM
<extra-sm>
D-rektoratet kan, själv eller på anmodan, kalla till extra SM. Extra SM
kan endast behandla den eller de frågor som angivits i kallelsen,
således behandlas ej övriga motioner, interpellationer eller
propositioner. Dock kan övrig fråga väckas.

== Ajournering
<ajournering>
Mötesordförande äger rätt att ajournera mötet till den, enligt §\[3.3\]
i kallelsen angivna reservtiden.

== Val
<val>
Vilka ansvarsposter som väljs via val definieras i reglementet. Dessa
benämns funktionärer och deras ansvarsområden, mandatperioder samt
skyldigheter definieras vidare i reglementet.

Om inget annat är föreskrivet så väljs funktionärer via den ordinarie
valprocessen.

=== Valberedningen
<valberedningen>
Sektionens val ska beredas av Valberedningen. Valberedningens arbete och
sammansättning definieras vidare i reglementet.

=== Nomineringar
<nomineringar>
Valberedningen ska i samband med val anslå en nomineringslista via
officiella informationskanaler enligt §\[1.9\]. På denna lista kan
sektionsmedlemmar nomineras till funktionärsposter, dock ska det även
vara möjligt att maila nomineringar till Valberedningen.

Valberedningen ska tillfråga de nominerade huruvida de vill acceptera
nomineringen. Samtidigt som nomineringslistan anslås ska Valberedningen
även anslå en lista på samtliga nominerade i valet.

=== Ordinarie val
<ordinarie-val>
Nomineringslistan ska anslås enligt §\[3.13.2\] senast 35 dagar före SM
då ordinarie val sker. Nominering till funktionärspost måste lämnas in
senast 21 dagar före det SM där valet sker. Nominering till
funktionärspost måste accepteras senast 14 dagar före det SM där valet
sker för att kandidaturen ska vara giltig.

Om inga nomineringar lämnats in vid sista nomineringsdag kan
Valberedningens ordförande flytta fram nomineringsstopp samt
acceptansstopp 7 dagar för den specifika posten. I händelse att det
finns färre kandidater än antalet som ska väljas efter acceptansstopp
ska Valberedningens ordförande ha möjlighet att öppna upp ytterligare en
nomineringsperiod för den givna posten på 7 dagar och därefter ska
acceptansstoppet vara 1 dag innan SM. Detta gäller inte Ordförande, Vice
ordförande, Kassör samt Kårfullmäktigeledamöter och -suppleanter för att
möjliggöra urnval.

=== Fyllnadsval
<fyllnadsval>
Om en funktionärspost blir vakantsatt ska Valberedningen lysa
fyllnadsval till nästkommande SM.

Inför fyllnadsval ska nomineringslistan anslås enligt §\[3.13.2\] senast
21 dagar före det SM då fyllnadsvalet sker. Nominering till
funktionärspost måste lämnas in senast 7 dagar före det SM där
fyllnadsvalet sker. Nominering till funktionärspost måste accepteras
senast 1 dag före det SM där fyllnadsvalet sker för att kandidaturen ska
vara giltig.

=== Val vid extra SM
<val-vid-extra-sm>
Nomineringslistan ska anslås enligt §\[3.13.2\] senast 11 dagar före det
extra SM då ett val sker. Nominering till funktionärspost måste lämnas
in senast 1 dag före det extra SM där valet sker. Nominering till
funktionärspost måste accepteras innan öppnandet av det extra SM där
valet sker för att kandidaturen ska vara giltig.

=== Kandidatur under SM
<kandidatur-under-sm>
Då ingen kandidat finns till en post under sektionsmöte vartill val till
posten lysts, kan SM besluta att öppna för fri kandidatur. Vid val av
kandidat under ovanstående omständigheter krävs ett beslut med
3/4-majoritet av SM.

=== Avvikande valprocesser
<avvikande-valprocesser>
Ordförande, Vice ordförande, Kassör, Vice kassör samt
Kårfullmäktigeledamöter och -suppleanter väljs med urnval i enlighet med
reglementet.

Vid urnval under extra-SM ska Valberedningen hålla valperiod under minst
4 dagar direkt innan sektionsmötet. Nomineringar för posterna ska lämnas
in samt accepteras senast 5 dagar innan det extrainsatta sektionsmötet.

Ledamöter och suppleanter till THS Kårfullmäktige väljs i enlighet med
THS styrdokument.

Val av funktionärer som skett på valmöte, VM, ska redovisas och
fastställas på nästa sektionsmöte. Valmöte regleras vidare i
reglementet.

= Styrelsen
<styrelsen>
Styrelsen är sektionens högst verkställande organ och benämns
D-rektoratet.

== Sammansättning
<sammansättning-1>
D-rektoratet består av

- Ordförande

- Vice ordförande

- Kassör

- Vice kassör

samt övriga ledamöter föreskrivna i reglementet.

Dessa har närvaro-, yttrande-, yrkande- och rösträtt vid DM. Sektionens
revisorer enligt §\[6.1\] har närvaro-, yttrande- och yrkanderätt vid
DM. Samtliga sektionsmedlemmar har närvaro- och yttranderätt vid DM.
Därutöver äger D-rektoratet rätt att adjungera person med närvaro- eller
närvaro- och yttranderätt för viss fråga eller helt möte. D-rektoratet
äger vidare, om synnerliga skäl föreligger, rätt att besluta om lyckta
dörrar, vilket utestänger samtliga utan yrkanderätt.

== D-rektoratsmöte
<d-rektoratsmöte>
=== Kallelse
<kallelse-1>
Styrelsen kallar till D-rektoratsmöte, DM. Kallelsen ska anslås enligt
§\[1.9\] samt skickas med e-post till D-rektoratets ledamöter och
sektionens funktionärer senast 7 dagar före mötet.

Föredragningslista och övriga handlingar ska anslås senast 1 dag innan
DM. Kompletterande handlingar kan skickas ut samma dag som mötet hålls.

=== Beslut
<beslut-1>
DM är beslutsmässigt om minst hälften av dess ledamöter är närvarande,
och mötet är behörigt utlyst enligt §\[4.2.1\] Vid lika röstetal har
mötesordförande utslagsröst.

=== Protokoll
<protokoll-1>
På DM ska protokoll föras. Protokollet ska justeras av mötesordföranden
jämte en av mötet utsedd justerare. Protokollet ska anslås enligt
§\[1.9\] i justerat skick senast 21 dagar efter mötet.

== Uppgifter
<uppgifter-1>
Det åligger D-rektoratet att

- sköta sektionens löpande förvaltning

- verkställa av SM fattade beslut

- efter skriftlig begäran från en av SM vald funktionär entlediga
  densamme

- vid behov och efter majoritetsbeslut vid DM tillförordna intresserad
  sektionsmedlem till vakant post inom sektionen. D-rektoratet får dock
  ej tillförordna D-rektoratsledamot, sektionsrevisor, ledamot eller
  suppleant i kårfullmäktige eller Valberedare

- vid behov och efter majoritetsbeslut vid DM utöva ordförandeskap för
  nämnd i dess ordförandes ställe

- svara för att verksamhetsplan, budget, verksamhetsberättelse och
  årsbokslut upprättas

- om så anses nödvändigt, avsätta en av sektionen vald funktionär, dock
  ej styrelseledamot, revisor, studerandeskyddsombud,
  kårfullmäktigeledamot, kårfullmäktigesuppleant eller valberedare. En
  sådan avsättning ska dock alltid prövas på nästkommande SM

== Brådskande ärenden
<brådskande-ärenden>
I brådskande fall äger D-rektoratet rätt att utöva SM:s befogenheter.
D-rektoratet äger dock ej därigenom rätt att ändra stadgar eller
reglemente eller att bevilja dispens från stadgarna. Beslut enligt detta
stycke ska prövas på nästföljande SM.

I brådskande fall äger Ordförande rätt att utöva D-rektoratets
befogenheter. Ordförande äger dock ej därigenom rätt att utöva SM:s
befogenheter enligt första stycket eller att besluta om utgifter
överstigande 2000 SEK. Vid beslut enligt detta stycke ska styrelsen samt
revisorer informeras och beslutet prövas med 2/3-majoritet på
nästföljande DM.

== Beslutsrätt gällande mindre summor
<beslutsrätt-gällande-mindre-summor>
D-rektoratet äger rätt ta beslut gällande summor under 30 000 SEK vilket
belastar budgetposten Styrelsens dispositionsfond. Vid summor över 10
000 SEK ska revisorerna informeras. Om beslutet inte är brådskande och
måste tas innan nästa SM föredras beslut på nästa SM istället.

== Ställföreträdande Ordförande
<ställföreträdande-ordförande>
Om Ordförande är oförmögen att göra så, utövar Vice ordförande dennes
befogenheter, och fullgör dennes plikter.

== Ställföreträdande Kassör
<ställföreträdande-kassör>
Om Kassör är oförmögen att utföra sina ansvarsområden utövar Vice kassör
dennes befogenheter, och fullgör dennes plikter.

== Per capsulam-beslut
<per-capsulam-beslut>
Vid per capsulam beslut gäller 2/3-majoritet och att beslut informeras
om, samt, efter förfrågan från sektionsmedlem, prövas på nästkommande
DM. D-rektoratet ska kontakta revisorerna med information om beslutet
som tagits. Vid utövande av SM:s befogenheter ska information om
beslutet också anslås enligt §\[1.9\].

== D-rektiv
<d-rektiv>
D-rektoratet må, om det så önskar, utfärda D-rektiv, vilka utgöra
rekommendationer å de enskilda sektionsmedlemmarnas liv och leverne.

= Valmötet
<valmötet>
== Sammansättning
<sammansättning-2>
Vid VM har samtliga ordinarie sektionsmedlemmar närvarorätt,
yttranderätt, yrkanderätt och rösträtt.

Hedersmedlemmar, alumnimedlemmar och ledamöter i THS styrelse har
närvaro- och yttranderätt. Dessutom kan VM adjungera utomstående med
närvarorätt och eventuellt även yttranderätt.

== Kallelse
<kallelse-2>
D-rektoratet kallar till valmöte, VM. Kallelsen ska anslås enligt
stadgarna §\[1.9\] senast 21 dagar före mötet.

Föredragningslista och övriga handlingar ska anslås jämte kallelse
senast 7 dagar innan VM. Kompletterande handlingar kan skickas ut senast
1 dag innan aviserad mötestid.

Kallelse ska innehålla tid och lokal för mötet samt även information om
en reservtid och lokal där mötet återupptas om ajournering beslutas
enligt §\[5.8\]. Reservtiden ska vara senast 7 dagar efter den ordinarie
tiden för mötet. Ifall lokalen för mötet och/eller lokalen för
reservtiden av någon anledning skulle vara otillgänglig vid tiden för
mötet kan en ny lokal utses. Information om detta ska då anslås enligt
§\[1.9\], samt tillsändas samma instanser som kallelsen senast vid
mötets starttid respektive återupptagande.

== Beslutsmässighet
<beslutsmässighet-1>
VM är beslutsmässigt när mötet är behörigt utlyst enligt §\[5.2\] och
minst 17 sektionsmedlemmar är närvarande.

== Beslut
<beslut-2>
Beslut fattas med enkel majoritet såvida inget annat stadgats. Vid lika
röstetal har mötesordföranden utslagsröst, förutom vid personval då
lotten avgör. Sluten omröstning ska ske om någon röstberättigad
deltagare så begär. VM fattar beslut med parlamentarisk voteringsmetod.

== Protokoll
<protokoll-2>
På VM ska protokoll föras. Protokollet ska justeras av mötesordföranden
jämte en av mötet utsedd justerare. Protokollet ska anslås enligt
stadgarna §\[1.9\] i justerat skick senast 7 dagar efter mötet.

== Sammanträden
<sammanträden-1>
Det ska förekomma maximalt ett VM per period. VM får inte hållas under
tentamensperiod eller ferie.

== Val
<val-1>
Nomineringslistan ska anslås enligt stadgarnas §\[3.13.2\] senast 21
dagar före VM. Nominering till funktionärspost måste lämnas in senast 14
dagar före det VM där valet sker. Nominering till funktionärspost måste
accepteras senast 10 dagar före det VM där valet sker för att
kandidaturen ska vara giltig.

Om inga nomineringar lämnats in vid sista nomineringsdag kan
Valberedningens ordförande flytta fram nomineringsstopp samt
acceptansstopp 3 dagar för den specifika posten. I händelse att det
finns färre kandidater än antalet som ska väljas efter acceptansstopp
ska Valberedningens ordförande ha möjlighet att öppna upp ytterligare en
nomineringsperiod för den givna posten på 5 dagar och därefter ska
acceptansstoppet vara 1 dag innan VM.

Då ingen kandidat finns till en post under valmöte vartill val till
posten lysts, kan VM besluta att öppna för fri kandidatur. Vid val av
kandidat under fri kandidatur krävs ett beslut med 3/4-majoritet av VM.

== Ajournering
<ajournering-1>
Mötesordförande äger rätt att ajournera mötet till den, enligt §\[5.2\]
i kallelsen angivna reservtiden.

= Revision
<revision>
== Revisorer
<revisorer>
SM ska utse två revisorer.

=== Befogenheter
<befogenheter>
Revisorerna har rätt att

- närhelst de så önskar ta del av samtliga räkenskaper, protokoll och
  andra handlingar

- begära och erhålla upplysningar rörande verksamhet och förvaltning

- bevaka samtliga av sektionens sammanträden med närvaro-, yttrande- och
  yrkanderätt

- kalla till möte med samtliga delar av sektionen.

=== Uppgifter
<uppgifter-2>
Det åligger revisorerna att

- fortlöpande granska sektionens förvaltning och verksamhet

- senast 7 dagar före de SM vid vilka fråga om ansvarsfrihet behandlas
  anslå revisionberättelse enligt §\[1.9\] samt inlämna
  revisionberättelse till D-rektoratet.

=== Revisionssed
<revisionssed>
Revisorerna är skyldiga att inte

- vara nämndansvarig för en bokföringspliktig nämnd eller projekt

- vara bokföringsansvarig för en nämnd eller projekt

- ha något ansvar inom sektionens styrelse eller valberedning.

== Verksamhetsberättelse och årsbokslut
<verksamhetsberättelse-och-årsbokslut>
Sektionens verksamhetsberättelse och årsbokslut ska överlämnas till
revisorerna senast 21 dagar före det SM på vilka de ska granskas, samt
anslås enligt §\[1.9\] senast 14 dagar före samma SM.
