#set heading(numbering: "§1.1")

= Syfte
<syfte>
Alla har rätt att bli bemötta med respekt och att känna sig trygga och
inkluderade i sektionslokalen, under sektionsaktiviteter och i
sektionens informationskanaler.

Denna policy syftar till att klargöra de förväntningar och skyldigheter
som sektionen har gentemot sina medlemmar, upprätta ett minimikrav för
hur sektionsmedlemmar ska behandla varandra, samt minska subjektiviteten
i hur upprepat oacceptabelt beteende bland sektionens medlemmar hanteras
genom att skapa en rättvis process för att behandla händelser som faller
utanför den standard som vi vill upprätthålla på sektionen.

Målet med Uppförandepolicyn är att förebygga oacceptabelt beteende och
hantera situationer då dessa beteenden uppstår. Detta sker genom
existensen av regler och utdelningar av tillsägelser och varningar, samt
genom att Trygghetsrådet granskar rapporterade händelser och för
diskussion med de inblandade parterna.

Vid lagbrott rekommenderar Trygghetsrådet målsägande att göra
polisanmälan, och kan bidra med stöd under en sådan process.
Trygghetsrådet rapporterar allvarliga händelser till THS, men inte till
KTH. Trygghetsrådet kan även i dessa frågor rekommendera målsägande att
göra det.

= Regler
<regler>
Som sektionsmedlem ska man sträva efter att följa Sektionens
#link("../policies/jamlikhetspolicy")[Jämlikhetspolicy];, KTH:s
uppförandekod för studenter och THS JML-policy. Exempel på brott mot
dessa riktlinjer är:

- överträda personliga gränser som, med god grund, kan sägas markerades
  eller om personen i fråga på annat sätt var märkbart obekväm

- agera exkluderande

- yttra, skriva eller på annat sätt kommunicera kränkande påstående
  eller budskap riktat mot individ eller identitet. Identitet innefattar
  men är ej begränsat till:

  - kön
  - könsöverskridande identitet eller uttryck
  - religion eller annan trosuppfattning
  - funktionsnedsättning
  - etnisk bakgrund
  - sexuell läggning
  - ålder.

Brott mot dessa kan medföra en tillsägelse, varning eller i värsta fall
avstängning från sektionsevenemang (ej SM, DM eller studiepåverkande
verksamhet av sina egna studier) och våra digitala gemensamma utrymmen.

= Tillämpning
<tillämpning>
Policyn berör händelser som sker:

- inför, på eller strax efter ett av Sektionen arrangerat event

- i eller invid sektionslokalen

- i eller invid sektionsbilen

- i Sektionens officiella eller inofficiella informationskanaler

- inom Sektionens verksamhet.

Policyn berör inte händelser som inträffat innan Uppförandepolicyn
röstades igenom och anmälan av sådana händelser kan inte leda till en
varning eller avstängning med denna policy som grund, utan till en
diskussion med målet att förbättra situationen för de inblandade.

= Trygghetsrådet
<trygghetsrådet>
== Medlemmar
<medlemmar>
Trygghetsrådet består av Skyddsombud, dvs Studiemiljöansvarig (SMA) och
Jämlikhets-, Mångfalds- och Likabehandlingsansvarig (JMLA), samt Ledamot
för Studiemiljö och Likabehandling (D-SOL) i styrelsen.

Om Trygghetsrådet vänder sig till andra instanser på KTH eller THS för
rådgivning om en inkommen anmälan ska alla inblandade hållas anonyma
inför dessa. Det bör observeras att detta gäller Trygghetsrådet som
helhet endast efter det att inkommen anmälan till SSO tagits vidare till
Trygghetsrådet.

== Skyldigheter
<skyldigheter>
Trygghetsrådet ska:

- mottaga och utreda alla inkomna anmälningar till Trygghetsrådet

- arbeta för att förbättra situationen för de inblandade, även då en
  faktisk konsekvens enligt konsekvenstrappan ej blir aktuell

- sträva efter att agera objektivt. Som medlem i Trygghetsrådet ska man
  avlägsna sig vid hanteringen av specifika fall då detta inte anses
  möjligt. Vid situation där en medlem i Trygghetsrådets oberoende -
  ifrågasätts skall denne entledigas från ärendet och ersättas enligt
  §\[4.7\] Vakanta poster i Trygghetsrådet

- vid situation där en eller flera medlemmar i Trygghetsrådet ej kan
  agera objektivt skall denne eller dessa entledigas från ärendet och
  ersättas enligt §\[4.7\] Vakanta poster i Trygghetsrådet

  - I de fall där det inte är möjligt att tillsätta tillräckligt många
    objektiva styrelseledamöter ska utredningen istället lämnas över
    till högre instans inom KTH eller THS.

- dokumentera de incidenter som anmäls till Trygghetsrådet.

== Beslutsnivåer
<beslutsnivåer>
- För att ett giltigt beslut skall nås måste hela Trygghetsrådet
  närvara.

- För en tillsägelse krävs majoritet.

- För en varning eller avstängning krävs ett enhälligt beslut.

== Anonymitet
<anonymitet>
Anmälan till Trygghetsrådet sker alltid via Skyddsombuden, dvs SMA och
JMLA. Dessa funktionärer har juridisk tystnadsplikt men med målsägandens
samtycke kan ärendet anmälas till Trygghetsrådet. Trygghetsrådet som
helhet har ingen juridisk tystnadsplikt men agerar med respekt till
målsäganden i sin hantering av ärendet. Ärenden som inte tas vidare till
Trygghetsrådet kan inte leda till konsekvenser enligt denna policy.

== Dokumentation
<dokumentation>
Trygghetsrådet ansvarar för att dokumentera alla incidenter som tas upp
i rådet. Denna dokumentation behålls i sin ursprungliga form fram tills
dess att ett nytt Trygghetsråd tillsätts. Innan överlämning anonymiseras
alla namn i dokumentationen för verksamhetsåret, med undantag för de
incidenter där varningar och avstängningar fortfarande är aktiva.
Individer anonymiseras i dokumentationen först när varningar och
avstängningar löpt ut.

== Vid utredning av medlem i Trygghetsrådet
<vid-utredning-av-medlem-i-trygghetsrådet>
I det fall att den anmälda är en medlem av Trygghetsrådet ska denne
entledigas från ärendet och ersättas av Ordförande för Sektionen vid
behandlingen av den aktuella anmälan. Skulle hela Trygghetsrådet
misstroendeförklaras tar Sektionens styrelse över arbetet tills dess att
nya förtroendevalda tillträtt.

För att lättast upprätta en anmälan mot någon i Trygghetsrådet kontaktar
man Styrelsen
(#link("mailto:drek@datasektionen.se")[drek\@datasektionen.se];) ifall
anmälan gäller något av Skyddsombuden. För att anmäla Styrelseledamot
med i Trygghetsrådet kontaktar man Skyddsombuden
(#link("mailto:sso@datasektionen.se")[sso\@datasektionen.se];).

== Vakanta poster i Trygghetsrådet
<vakanta-poster-i-trygghetsrådet>
Om det finns en eller två vakanta poster i Trygghetsrådet ska samma
antal Styrelseledamoter tillförordnas av Styrelsen. Detta beslutas bakom
lyckta dörrar.

Om båda Skyddsombuden i Trygghetsrådet, dvs JMLA och SMA, är vakanta,
eller behöver entledigas från Trygghetsrådet i ett enskilt ärende, ska
även Studiemiljöansvarig på THS ingå i Trygghetsrådet.

Om samtliga poster i Trygghetsrådet är vakanta agerar hela Styrelsen
Trygghetsråd, tillsammans med THS SMA, tills dess att posterna är
tillsatta genom val på SM.

Om en medlem i Trygghetsrådet blir avstängd blir denne automatiskt
entledigad från Trygghetsrådet och ska uppmanas att entlediga sig själv
från sin funktionärspost. Den vakanta posten i Trygghetsrådet
tillförordnas därefter av Styrelsen. Detta beslutas bakom lyckta dörrar.

= Beslutstagande och Utredning
<beslutstagande-och-utredning>
== Anmälan
<anmälan>
Anmälan av händelse eller allmän kontakt till Skyddsombud kan göras
genom följande:

- Kontaktformuläret på
  #link("http://jml.datasektionen.se")[jml.datasektionen.se];. Här finns
  möjlighet att göra anmälan anonymt, men en anonym anmälan kan inte tas
  vidare till Trygghetsrådet

- Mail till båda Skyddsombuden via
  #link("mailto:sso@datasektionen.se")[sso\@datasektionen.se]

- Mail till JMLA via
  #link("mailto:jmla@datasektionen.se")[jmla\@datasektionen.se]

- Mail till SMA via
  #link("mailto:sma@datasektionen.se")[sma\@datasektionen.se]

- På valfritt annat sätt (META-slack, Discord, med andra
  kontaktuppgifter eller i person)

Med målsägandens samtycke, och efter diskussion om tystnadsplikt, kan
Skyddsombuden ta ärendet vidare till Trygghetsrådet. Målsägande kan när
som helst välja att avsluta utredningen.

Anmälan av person inom Trygghetsrådet görs enligt §\[4.6\] Vid utredning
av medlem i Trygghetsrådet.

Anmälan gällande händelse inom, med Sektionen för Medieteknik, delad
verksamhet utreds i samråd med motsvarande utredande instans på
Sektionen för Medieteknik.

Det är aldrig för sent att anmäla och man rekommenderas att anmäla
tidigare brott mot reglerna om det ger upphov till obehag eller om man
anser att det föreligger risk att individen upprepar händelsen. Dock
berör policyn inte händelser som inträffat innan Uppförandepolicyn
röstades igenom och anmälan av sådana händelser kan inte leda till en
varning eller avstängning med denna policy som grund, utan till en
diskussion med målet att förbättra situationen för de inblandade.

== Konsekvenser
<konsekvenser>
=== Tillsägelse
<tillsägelse>
Den anklagade individen blir informerad om att dennes beteende inte är
acceptabelt. Man kan få upprepade tillsägelser. Upprepade tillsägelser
leder inte automatiskt till en varning.

=== Varning
<varning>
En varning är en grövre tillsägelse. Individen blir informerad om att
ifall dennes beteende upprepar sig kommer det att leda till en
avstängning. En varning är aktiv i 1 år från att den utfärdats. Om
ytterligare en varning utfärdas medan den första varningen är aktiv
leder detta till en avstängning av första graden.

En varning bör komma före en avstängning. Vid särskilt grova fall såsom
lagbrott är det möjligt för Trygghetsrådet att välja att utföra en
avstängning av första graden utan tidigare varning. Detta beslut måste
vara enhälligt inom Trygghetsrådet och kräver godkännande från
Styrelsen.

=== Avstängning av första graden
<avstängning-av-första-graden>
Individen får inte längre delta vid evenemang som arrangeras av
sektionen (med undantag av SM, DM och studiepåverkande verksamhet av
sina egna studier) under #strong[3 månader] med omedelbar verkan.
Individen får inte heller delta i någon av sektionens digitala forum
under tiden för avstängningen, med undantag för kanaler där endast
studier diskuteras, där individen behåller rätten att läsa men inte kan
skriva. Förtroendevald som blir avstängd uppmanas att entlediga sig från
sitt förtroendeuppdrag.

Vid tidpunkten då avstängningen upphör att verka utfärdas en varning. Om
ytterligare en varning utfärdas under avstängningen eller medan den
första varningen är aktiv leder detta till en avstängning av andra
graden.

=== Avstängning av andra graden
<avstängning-av-andra-graden>
Individen får inte längre delta vid evenemang som arrangeras av
sektionen (med undantag av SM, DM och studiepåverkande verksamhet av
sina egna studier) under #strong[ett år] med omedelbar verkan. Individen
får inte heller delta i någon av sektionens digitala forum under tiden
för avstängningen, med undantag för kanaler där endast studier
diskuteras, där individen behåller rätten att läsa men inte kan skriva.
Förtroendevald som blir avstängd uppmanas att entlediga sig från sitt
förtroendeuppdrag.

Vid tidpunkten då avstängningen upphör att verka utfärdas en varning.
Vid upprepade varningar under den aktiva avstängningen eller den
efterföljande varningens aktiva period inleds en ny avstängning av andra
graden.

== Utredning
<utredning>
+ En anmälan mottages av Trygghetsrådet.

+ Möte upprättas med målsägande och Trygghetsrådet.

+ Om händelsen som beskrivs är ett brott mot någon av reglerna i denna
  policy kallas ansvarspersoner vid eventuellt event samt vittnen till
  händelsen, angivna av målsägande, till möten med Trygghetsrådet.

+ Om utredningen i detta skede leder till att ett beslut om en
  tillsägelse, varning eller avstängning inte kommer att utfärdas läggs
  utredningen ner och målsägande informeras.

+ Om utredningen lider mot en tillsägelse, varning eller avstängning av
  någon grad kallas den anmälda till möte och utredningen fortskrider.

  + I fallet då tillsägelse, varning eller avstängning inte utfärdas
    informeras målsägande och den anmälda om detta.

  + I fallet då tillsägelse eller varning utfärdas skall målsägande och
    den anmälda informeras om detta.

  + I fallet då en avstängning utfärdas skall målsägande, den anmälda
    samt Ordförande, revisorer och berörda parter informeras om detta.
    Berörda parter innefattar alla som anordnar arrangemang där den
    avstängde medlemmen skulle kunna vara med samt personer som
    administrerar officiella och inofficiella informationskanaler där
    medlemmen inte längre tillåts vara med.

== Uppföljning
<uppföljning>
Trygghetsrådet informerar målsägande oberoende av utfall och den anmälda
då utfallet är tillsägelse, varning eller avstängning. Vid avstängningar
informeras även Sektionens revisorer och Sektionens Styrelse, som i sin
tur informerar förtroendevalda.

Sektionens Styrelse och revisorer får information om hela ärendet,
inklusive namn, anmäld händelse och beslut som tagits av Trygghetsrådet.
Styrelsen informerar förtroendevalda om avstängningen, inklusive namn
och datum för avstängningen. Förtroendevalda informeras inte om
händelse, anmälan eller utredning.

Förtroendevalda ansvarar för att informera övriga eventarrangörer inom
sin nämnd vid behov, då dessa bär ansvar för att den avstängde avvisas
från event som infaller under perioden då personen är avstängd. Vid
avvisning kan man alltid ta hjälp av KTH:s väktare. Man kan även vända
sig till Trygghetsrådet för stöttning i hur man ska hantera en
avstängning samt vilka som bör delges informationen. I det fall att den
anmälda är en nämndordförande informerar Ordförande för Sektionen
nämndens eventansvariga om detta.

Delgivande av information till förtroendevalda sker med förtroendet att
det sköts med aktsamhet och delges utanför förtroendevalda endast vid
behov.

Vid varning eller avstängning kan Trygghetsrådet informera
Valberedningens Ordförande om hela ärendet, exklusive identifierande
information om målsägande, men inklusive anmäld händelse och beslut som
tagits av Trygghetsrådet ifall det anses lämpligt med avseende på
rekrytering eller kandidatur. Valberedningens Ordförande informerar i
sin tur relevanta Valberedare om Trygghetsrådets beslut endast ifall det
anses behövas.

== Överklagan
<överklagan>
Överklagan görs till Styrelsen. Styrelsen ges 14 dagar att svara på en
överklagan, annars hävs beslutet. Trygghetsrådet ska då motivera sitt
beslut och redogöra för vad det grundas i. Den överklagande får också
motivera varför denne anser att beslutet är felaktigt.

Vill man överklaga Styrelsens beslut görs detta till THS
Studiemiljöansvarig.
